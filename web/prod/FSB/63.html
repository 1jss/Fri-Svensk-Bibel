<div class="book"><h1>Andra Johannesbrevet</h1>
  <div class="chapter" id='1'><h2>Kapitel 1</h2>
   <div class="verse"><i>1</i>Den äldste hälsar den utvalda kvinnan och hennes barn, som jag verkligen älskar - inte bara jag, utan även alla andra som har lärt känna sanningen.</div>
   <div class="verse"><i>2</i>Vi älskar dem för sanningens skull, som stannar kvar i oss och som ska vara med oss för alltid.</div>
   <div class="verse"><i>3</i>Nåd, medlidande och frid från Gud Fadern och från Jesus Kristus, Faderns Son, ska verkligen vara hos oss i kärlek.</div>
   <div class="verse"><i>4</i>Det har fyllt mig med stor glädje att jag har funnit flera av dina barn vandra i sanningen, efter det bud vi fått från Fadern.</div>
   <div class="verse"><i>5</i>Nu har jag en bön till dig, kära fru. Inte som om jag skrev för att ge dig ett nytt meddelande. Det gäller bara det budskap vi har haft från början: att vi ska älska varandra.</div>
   <div class="verse"><i>6</i>Kärleken består i att vi följer de bud han har gett. Ja, detta är budet: ni ska vandra i kärlek, så som ni har hört från början.</div>
   <div class="verse"><i>7</i>Många falska lärare har gått ut i världen, som inte bekänner att Jesus är Kristus, den som skulle komma i mänsklig gestalt. En sådan är Villoläraren och Antikrist.</div>
   <div class="verse"><i>8</i>Se till att ni inte förlorar det vi har åstadkommit med vårt arbete, utan får full betalning.</div>
   <div class="verse"><i>9</i>Var och en som går vidare och inte stannar kvar i Kristus lära, har inte Gud. Den som stannar kvar i den läran, har både Fadern och Sonen.</div>
   <div class="verse"><i>10</i>Om någon kommer till er och inte har den läran med sig, så ta inte emot honom i era hem och hälsa honom inte välkommen.</div>
   <div class="verse"><i>11</i>Den som hälsar honom gör sig delaktig i hans onda gärningar.</div>
   <div class="verse"><i>12</i>Jag hade mycket annat att skriva till er, men jag vill inte göra det på papper och med bläck. Jag hoppas istället få komma till er och prata med er, för att vår glädje ska bli fullständig.</div>
   <div class="verse"><i>13</i>Din dotter hälsar dig.</div>
  </div>
 </div>
 