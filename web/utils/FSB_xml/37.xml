<BIBLEBOOK bname="Haggai" bnumber="37" bsname="Haggai">
  <CHAPTER cnumber="1">
   <VERS vnumber="1">I kung Darejaves andra regeringsår, i sjätte månaden, på första dagen i månaden kom Herrens ord genom profeten Haggai till Serubbabel, Sealtiels son, Juda ståthållare och till översteprästen Josua, Josadaks son. Han sa:</VERS>
   <VERS vnumber="2">Så säger Herren Sebaot: Detta folk säger: "Ännu är inte tiden kommen att vi ska sätta igång, tiden att Herrens hus byggs upp."</VERS>
   <VERS vnumber="3">Men Herrens ord kom genom profeten Haggai. Han sade:</VERS>
   <VERS vnumber="4">Är tiden nu kommen för er att själva bo i panelade hus, medan detta hus ligger öde?</VERS>
   <VERS vnumber="5">Därför säger nu Herren Sebaot så: Se på hur det går er.</VERS>
   <VERS vnumber="6">Ni sår mycket, men skördar litet. Ni äter, men får inte nog för att bli mätta. Ni dricker, men får inte nog för att bli glada. Ni tar på er kläder, men har inte tillräckligt för att bli varma. Den som får någon inkomst, slösar den bara bort i en trasig pung.</VERS>
   <VERS vnumber="7">Ja, så säger Herren Sebaot: Se på hur det går er.</VERS>
   <VERS vnumber="8">Men gå nu upp till bergen, hämta virke och bygg mitt hus, så ska jag vara nöjd med det och visa mig välgörande, säger Herren.</VERS>
   <VERS vnumber="9">Ni har väntat länge, men se, det blev lite och när ni för hem det, blåste jag på det. Varför gick det så, säger Herren Sebaot? Jo, för att mitt hus får ligga öde medan envar av er hastar med sitt eget hus.</VERS>
   <VERS vnumber="10">Därför har himlen ovanför er skänkt er sin dagg och jorden förhållit er sin gröda.</VERS>
   <VERS vnumber="11">Jag har befallt torka att komma över land och berg, över säd, vin och olja och alla andra jordens produkter, över människor och djur och över all frukt av era händer.</VERS>
   <VERS vnumber="12">Serubbabel, Sealtiels son och översteprästen Josua, Josadaks son, med hela kvarlevan av folket lyssnade till Herrens, deras Guds, röst och till profeten Haggais ord, eftersom Herren, deras Gud, hade sänt honom. Folket fruktade Herrens makt.</VERS>
   <VERS vnumber="13">Då sa Haggai, Herrens sändebud, efter Herrens uppdrag till folket: "Jag är med er," säger Herren.</VERS>
   <VERS vnumber="14">Herren uppväckte Serubbabels ande, Sealtiels son och Juda ståthållare, samt Josuas ande, Josadaks son, och hela det återstående folkets ande, så att de satte igång och arbetade på Herren Sebaots, deras Guds, hus.</VERS>
  </CHAPTER>
  <CHAPTER cnumber="2">
   <VERS vnumber="1">Detta hände på tjugofjärde dagen i sjätte månaden av kung Darejaves andra regeringsår.</VERS>
   <VERS vnumber="2">I sjunde månaden, på tjugoförsta dagen i månaden, kom Herrens ord genom profeten Haggai. Han sa:</VERS>
   <VERS vnumber="3">Säg till Serubbabel, Sealtiels son, Juda ståthållare, och till översteprästen Josua, Josadaks son, samt till kvarlevan av folket:</VERS>
   <VERS vnumber="4">Lever inte kvar bland er någon som har sett detta hus i dess tidigare prakt? Hur ser ni det ut nu? Är det inte som ingenting för era ögon?</VERS>
   <VERS vnumber="5">Men var ändå nu modig, du Serubbabel, säger Herren. Var modig, du överstepräst Josua, Josadaks son. Var modiga och arbeta, alla ni som hör till folket i landet, säger Herren. För jag är med er, säger Herren Sebaot.</VERS>
   <VERS vnumber="6">Det förbund som jag slöt med er, när ni drog ut ur Egypten, vill jag låta stå fast och min Ande ska stanna kvar bland er. Var inte rädda.</VERS>
   <VERS vnumber="7">För så säger Herren Sebaot: Ännu en gång, inom kort tid, ska jag komma och få himlen och jorden, havet och det torra att bäva.</VERS>
   <VERS vnumber="8">och alla hednafolk ska jag få att darra, och så ska dyrbara gåvor från alla hednafolk föras hit. Jag ska fylla detta hus med härlighet, säger Herren Sebaot.</VERS>
   <VERS vnumber="9">För mitt är silver och mitt är guld, säger Herren Sebaot.</VERS>
   <VERS vnumber="10">Den härligheten som kommer till detta hus ska bli större än den tidigare var, säger Herren Sebaot. På denna plats ska jag låta friden råda, säger Herren Sebaot.</VERS>
   <VERS vnumber="11">På tjugofjärde dagen i nionde månaden av Darejaves andra regeringsår kom Herrens ord till profeten Haggai. Han sade:</VERS>
   <VERS vnumber="12">Så säger Herren Sebaot: Fråga prästerna om lagen och säg:</VERS>
   <VERS vnumber="13">Om någon bär heligt kött i fickan på sin mantel och så kommer fickan i kontakt med något bakat eller kokt, eller med vin eller olja, eller med något annat som man äter, blir då detta heligt genom det? Prästerna svarade och sa: "Nej."</VERS>
   <VERS vnumber="14">Åter frågade Haggai: ”Om någon som har blivit oren genom en död, rör vid något av detta, blir han då oren?” Prästerna svarade: ”Ja.”</VERS>
   <VERS vnumber="15">Då tog Haggai till orda och sa: "Så är det med detta folk, och så är det med detta släkte inför mig, säger Herren. Och allt de gör är orent."</VERS>
   <VERS vnumber="16">Ge nu akt på hur det har varit hittills, före den här dagen och under tiden innan man hade börjat lägga sten på sten till Herrens tempel.</VERS>
   <VERS vnumber="17">Hur härförinnan, om någon kom till en sädeskvarn som skulle ge tjugo mått, den gav bara tio och hur, om någon kom till vinpressen för att ösa upp femtio kärl, den gav bara tjugo.</VERS>
   <VERS vnumber="18">Vid allt ert arbete har jag slagit er säd med sot och rost och hagel, ändå vänder ni er inte till mig, säger Herren.</VERS>
   <VERS vnumber="19">Ge alltså akt på hur det har varit hittills, före denna dag. Ja, se på hur det var innan den tjugofjärde dagen i nionde månaden, denna dag då grunden lades till Herrens tempel.</VERS>
   <VERS vnumber="20">Finns det någon säd kvar i kornboden? Nej. Varken vinstocken, fikonträdet, granatträdet eller olivträdet har ännu burit frukt. Men från och med idag ska jag ge välsignelse.</VERS>
   <VERS vnumber="21">Herrens ord kom för andra gången till Haggai, på tjugofjärde dagen i samma månad. Han sade:</VERS>
   <VERS vnumber="22">Säg till Serubbabel, Juda ståthållare: Jag ska få himlen och jorden att bäva.</VERS>
   <VERS vnumber="23">Jag ska störta kungatron och göra hedningarnas makt till intet. Jag ska störta vagnarna med sina kämpar och hästarna ska stupa med sina ryttare. Den ene ska falla för den andres svärd.</VERS>
   <VERS vnumber="24">På den tiden, säger Herren Sebaot, ska jag ta dig, min tjänare Serubbabel, Sealtiels son, säger Herren och ska akta dig som min signetring. För dig har jag utvalt, säger Herren Sebaot.</VERS>
  </CHAPTER>
 </BIBLEBOOK>
 