<div class="book"><h1>Romarbrevet</h1>
  <div class="chapter" id='1'><h2>Kapitel 1</h2>
   <div class="verse"><i>1</i>Paulus, Jesus Kristus tjänare, kallad till apostel, avskild till att ropa ut Guds evangelium,</div>
   <div class="verse"><i>2</i>vilket Gud redan tidigare genom sina profeter hade i heliga skrifter lovat,</div>
   <div class="verse"><i>3</i>evangelium om hans Son, som är född som människa i kroppen av Davids säd</div>
   <div class="verse"><i>4</i>och som helig ande är med kraft bevisad vara Guds Son, allt från uppståndelsen från de döda, ja, evangelium om Jesus Kristus, vår Herre,</div>
   <div class="verse"><i>5</i>genom vilken vi har fått nåd och apostlaämbete för att, hans namn till ära, upprätta trons lydnad bland alla hednafolk,</div>
   <div class="verse"><i>6</i>bland vilka också ni är, ni som är kallade och Jesus Kristus egna --</div>
   <div class="verse"><i>7</i>jag, Paulus, hälsar alla Guds älskade som bor i Rom, dem som är kallade och heliga. Nåd ska vara med er och frid från Gud, vår Far och Herren Jesus Kristus.</div>
   <div class="verse"><i>8</i>Först och främst tackar jag min Gud genom Jesus Kristus för er alla, för att man i hela världen talar om er tro.</div>
   <div class="verse"><i>9</i>För Gud, som jag i min ande tjänar som utropare av evangelium om hans Son, han är mitt vittne, han vet hur utan paus jag tänker på er</div>
   <div class="verse"><i>10</i>och i mina böner alltid ber att jag nu till sist ska få ett bra tillfälle att komma till er, om Gud så vill.</div>
   <div class="verse"><i>11</i>För jag längtar efter att se er, för att jag ska kunna ge vidare till er någon andlig nådegåva till att styrka er.</div>
   <div class="verse"><i>12</i>jag menar: för att jag i er krets ska tillsammans med er få hämta tröst ur vår gemensamma tro, er och min.</div>
   <div class="verse"><i>13</i>Jag vill säga er, mina bröder, att jag ofta har planerat att komma till er, för att också bland er få skörda någon frukt, som bland övriga hednafolk. Dock har jag hitintills blivit hindrad.</div>
   <div class="verse"><i>14</i>Både mot greker och mot andra folk, både mot visa och mot ovisa har jag skyldigheter.</div>
   <div class="verse"><i>15</i>Därför är jag villig att ropa ut evangelium också för er som bor i Rom.</div>
   <div class="verse"><i>16</i>För jag skäms inte för evangelium. För det är en Guds kraft till räddning för var och en som tror, först och främst för juden, men också för greken.</div>
   <div class="verse"><i>17</i>Rättfärdighet från Gud visas nämligen i det, av tro till tro. Så är också skrivet: "Den rättfärdige ska leva av tro."</div>
   <div class="verse"><i>18</i>För Guds ilska visar sig från himlen över all ogudaktighet och orättfärdighet hos människor som i orättfärdighet trycker ner sanningen.</div>
   <div class="verse"><i>19</i>Vad man kan känna om Gud är nämligen tydligt bland dem. Gud har ju visat det för dem.</div>
   <div class="verse"><i>20</i>För hans osynliga väsen, hans oändliga makt och gudomshärlighet har ända från världens skapelse varit synliga, i det att de kunna förstås genom hans verk. Så är de då utan ursäkt.</div>
   <div class="verse"><i>21</i>För fastän de hade lärt känna Gud, prisade och tackade de honom ändå inte som Gud, utan förföll till tomma tankar. Så blev deras oförståndiga hjärtan förmörkade.</div>
   <div class="verse"><i>22</i>När de berömde sig av att vara kloka, blev de dårar</div>
   <div class="verse"><i>23</i>och bytte bort den oförgänglige Gudens härlighet mot bilder av avgudar, som var avbilder av förgängliga människor, ja också av fåglar och fyrfotadjur och krälande djur.</div>
   <div class="verse"><i>24</i>Därför utlämnade Gud dem i deras hjärtans krav åt orenhet, så att de med varandra skändade sina kroppar.</div>
   <div class="verse"><i>25</i>De hade ju bytt bort Guds sanning mot lögn och tagit sig för att dyrka och tjäna det skapade framför Skaparen, honom som är högtlovad i evighet, amen.</div>
   <div class="verse"><i>26</i>Därför utlämnade Gud dem åt skamliga lustar: deras kvinnor bytte ut det naturliga umgänget mot ett onaturligt.</div>
   <div class="verse"><i>27</i>sammalunda övergav också männen det naturliga umgänget med kvinnan och upptändes i lusta till varandra och utövade vidrighet, man med man. Så fick de på sig själva uppbära sin felstegs rättvisa lön.</div>
   <div class="verse"><i>28</i>Eftersom de inte ansåg att det var värt att hålla fast vid sin kunskap om Gud, överlämnade Gud dem åt ett ovärdigt sätt att tänka, så att de gör opassande saker.</div>
   <div class="verse"><i>29</i>Så har de blivit fulla av allt slags orättfärdighet, ondska, girighet, elakhet. De är fulla av avund, lust att mörda, sugna på gräl, svek och trots,</div>
   <div class="verse"><i>30</i>de är skvalleraktiga, förtalare, vidriga för Gud, huliganer, kaxiga, skrytsamma, beräknande, olydiga mot föräldrar,</div>
   <div class="verse"><i>31</i>oförståndiga, opålitliga, utan kärlek till sina nära, utan medlidande med andra.</div>
   <div class="verse"><i>32</i>Även om de väl vet vad Gud har bestämt som rätt, att de som handlar så förtjänar döden, räcker det inte för dem att själva göra så, de berömmer också andra som gör likadant.</div>
  </div>
  <div class="chapter" id='2'><h2>Kapitel 2</h2>
   <div class="verse"><i>1</i>Därför är du utan ursäkt, du människa, vem du än är, som dömer andra. För när du dömer en annan dömer du dig själv, eftersom du själv gör samma saker.</div>
   <div class="verse"><i>2</i>Vi vet att Guds dom verkligen kommer över dem som gör så.</div>
   <div class="verse"><i>3</i>Menar du verkligen att du ska komma undan Guds dom, du människa, som dömer andra för att göra så, men själv gör samma saker?</div>
   <div class="verse"><i>4</i>Eller föraktar du hans stora godhet, skonsamhet och tålamod, utan att inse att Guds godhet vill få dig att ångra dig?</div>
   <div class="verse"><i>5</i>Genom din hårdhet och ditt obotfärdiga hjärta samlar du ilska över dig, som ska komma över dig på vredens dag, när det blir tydligt att Gud är en rättvis domare.</div>
   <div class="verse"><i>6</i>För "han ska betala var och en efter hans gärningar".</div>
   <div class="verse"><i>7</i>Evigt liv ska han ge till dem som envist gör det goda och söker härlighet, ära och oförgänglighet.</div>
   <div class="verse"><i>8</i>Men över dem som är genstridiga och inte lyder sanningen, utan lyder orättfärdigheten, kommer vrede och förtörnelse.</div>
   <div class="verse"><i>9</i>Ja, sorg och ångest ska komma över själen hos den som gör ont, först juden, men också greken.</div>
   <div class="verse"><i>10</i>Men härlighet och ära och frid ska ges till var och en som gör det goda, först juden, men också greken.</div>
   <div class="verse"><i>11</i>För hos Gud finns inget anseende till personen.</div>
   <div class="verse"><i>12</i>alla som syndat utan lag ska också gå under utan lag och alla som syndat under lag ska dömas genom lagen.</div>
   <div class="verse"><i>13</i>För inte lagens hörare är rättfärdiga inför Gud, men lagens görare ska förklaras rättfärdiga.</div>
   <div class="verse"><i>14</i>För när hedningarna, som inte har lag, av naturen gör vad lagen kräver, så är de, utan lag, en lag för sig själva,</div>
   <div class="verse"><i>15</i>eftersom de visar att lagens krav är skrivna i deras hjärtan. Deras samvete vittnar också om det, och deras tankar anklagar eller försvarar dem i deras inbördes relationer.</div>
   <div class="verse"><i>16</i>Ja, så kommer det att vara på den dagen då Gud genom Kristus Jesus dömer människors hemligheter, enligt det evangelium jag förkunnar.</div>
   <div class="verse"><i>17</i>Du kallar dig jude och förlitar dig på lagen och berömmer dig av Gud.</div>
   <div class="verse"><i>18</i>Du känner hans vilja och eftersom du har lärt dig från lagen kan du bedöma vad som är rätt.</div>
   <div class="verse"><i>19</i>och du tror att du är en ledare för blinda, ett ljus för människor som vandrar i mörker,</div>
   <div class="verse"><i>20</i>en uppfostrare för oförståndiga, en lärare för enfaldiga, eftersom du i lagen har uttrycket för kunskap och sanning.</div>
   <div class="verse"><i>21</i>Du som lär andra, lär inte dig själv! Du som säger att man inte ska stjäla, stjäl själv!</div>
   <div class="verse"><i>22</i>Du som säger att man inte ska vara otrogen, är själv otrogen! Du som avskyr avgudar, stjäler själv från templet!</div>
   <div class="verse"><i>23</i>Du som berömmer dig av lagen, vanärar Gud genom att bryta lagen,</div>
   <div class="verse"><i>24</i>för som det står skrivet, "för er skull blir Guds namn smädat bland hedningarna".</div>
   <div class="verse"><i>25</i>Omskärelse är visserligen bra, om du följer lagen. Men om du bryter mot lagen är din omskärelse värdelös.</div>
   <div class="verse"><i>26</i>Om den oomskurne följer lagens krav, ska han då inte räknas som omskuren, även om han är oomskuren?</div>
   <div class="verse"><i>27</i>Ja, också den som av födseln är oomskuren men följer lagen ska döma dig, dig som har lagens bokstav och omskärelsen men bryter mot lagen.</div>
   <div class="verse"><i>28</i>För jude är inte den som ser ut som jude utifrån, och omskärelse är inte något yttre tecken på köttet.</div>
   <div class="verse"><i>29</i>Nej, jude är den som är det inombords och omskärelse är hjärtats omskärelse, som sker genom Anden, inte genom bokstaven. Hans berömmelse kommer inte från människor, utan från Gud.</div>
  </div>
  <div class="chapter" id='3'><h2>Kapitel 3</h2>
   <div class="verse"><i>1</i>Vad har judarna för fördel, eller vad tjänar omskärelsen till?</div>
   <div class="verse"><i>2</i>Ja, en stor fördel på alla sätt. Först och främst har de fått Guds löften.</div>
   <div class="verse"><i>3</i>Vad spelar det för roll om några av dem var opålitliga? Kan deras opålitlighet göra Guds trofasthet värdelös?</div>
   <div class="verse"><i>4</i>Absolut inte! Gud måste vara sannfärdig, även om 'alla människor är lögnare'. Som det står skrivet: "För att du ska visa dig rättfärdig i dina ord och vinna när du döms."</div>
   <div class="verse"><i>5</i>Men om vår orättfärdighet visar Guds rättfärdighet, vad ska vi säga? Kan Gud, som utövar sin vrede, vara orättfärdig? (Jag talar som människor gör.)</div>
   <div class="verse"><i>6</i>Absolut inte! Hur skulle Gud då kunna döma världen?</div>
   <div class="verse"><i>7</i>Men om Guds sanning genom min lögn har blivit ännu klarare till hans ära, varför döms jag då som syndare?</div>
   <div class="verse"><i>8</i>Varför inte 'göra ont för att gott ska komma', som våra fiender anklagar oss för och som några säger att vi lär? De förtjänar verkligen sin dom.</div>
   <div class="verse"><i>9</i>Vad då? Är vi bättre än andra? Inte alls. Tidigare har jag redan visat att både judar och greker är under syndens välde.</div>
   <div class="verse"><i>10</i>Som det står skrivet: "Det finns ingen rättfärdig, inte ens en.</div>
   <div class="verse"><i>11</i>Det finns ingen som förstår, ingen som söker Gud.</div>
   <div class="verse"><i>12</i>Alla har gått vilse, alla har blivit odugliga, ingen gör det goda, inte ens en.</div>
   <div class="verse"><i>13</i>Deras strupe är som en öppen grav, de använder sina tungor till svek. Ormgift finns på deras läppar.</div>
   <div class="verse"><i>14</i>Deras mun är full av förbannelse och bitterhet.</div>
   <div class="verse"><i>15</i>Deras fötter är snabba till att utgjuta blod.</div>
   <div class="verse"><i>16</i>Förödelse och elände är på deras vägar,</div>
   <div class="verse"><i>17</i>och de känner inte till fridens väg.</div>
   <div class="verse"><i>18</i>De har ingen fruktan för Gud."</div>
   <div class="verse"><i>19</i>Vi vet att allt lagen säger, den säger till dem som har lagen, för att alla munnar ska tystas och hela världen ska stå skyldig inför Gud.</div>
   <div class="verse"><i>20</i>för genom laglydnad blir ingen människa rättfärdig inför honom. Genom lagen får vi kunskap om synd.</div>
   <div class="verse"><i>21</i>Men nu har en rättfärdighet från Gud uppenbarats utan lag, som lagen och profeterna vittnar om,</div>
   <div class="verse"><i>22</i>en rättfärdighet från Gud genom tro på Jesus Kristus, för alla dem som tror. För här är ingen åtskillnad.</div>
   <div class="verse"><i>23</i>Alla har syndat och saknar Guds härlighet.</div>
   <div class="verse"><i>24</i>och förklaras rättfärdiga utan förtjänst, av hans nåd, genom befrielsen i Kristus Jesus,</div>
   <div class="verse"><i>25</i>som Gud har satt fram som offer till försoning genom tro i hans blod. Detta ville Gud göra för att i sitt tålamod visa att han är rättfärdig, trots att han hade haft tålamod med tidigare synder.</div>
   <div class="verse"><i>26</i>Ja, i denna tid ville han visa att han är rättfärdig. Härigenom visar han sig rättfärdig och förklarar rättfärdig den som tror på Jesus.</div>
   <div class="verse"><i>27</i>Vad händer då med vår stolthet? Den är utesluten. Genom vilken lag? Genom gärningarnas lag? Nej, genom trons lag.</div>
   <div class="verse"><i>28</i>Vi menar att människan blir rättfärdig genom tro, inte genom gärningar.</div>
   <div class="verse"><i>29</i>Är Gud bara judarnas Gud? Är han inte också hedningarnas? Jo, han är verkligen också hedningarnas Gud,</div>
   <div class="verse"><i>30</i>eftersom Gud är en, som förklarar omskurna rättfärdiga genom tro och oomskurna genom tro.</div>
   <div class="verse"><i>31</i>Gör vi då lagen värdelös genom tron? Absolut inte! Vi bekräftar tvärtom lagen.</div>
  </div>
  <div class="chapter" id='4'><h2>Kapitel 4</h2>
   <div class="verse"><i>1</i>Vad ska vi säga om Abraham, vår förfader enligt köttet?</div>
   <div class="verse"><i>2</i>Om Abraham blev rättfärdig genom gärningar, då har han något att skryta med. Men inte inför Gud.</div>
   <div class="verse"><i>3</i>För vad säger skriften? "Abraham trodde Gud och det räknades honom till rättfärdighet."</div>
   <div class="verse"><i>4</i>För den som arbetar räknas lönen inte som nåd, utan som förtjänst.</div>
   <div class="verse"><i>5</i>Men för den som inte arbetar, utan tror på honom som förklarar den ogudaktige rättfärdig, räknas hans tro till rättfärdighet.</div>
   <div class="verse"><i>6</i>På samma sätt förklarar David lycklig den människa som Gud förklarar rättfärdig utan gärningar:</div>
   <div class="verse"><i>7</i>"Lyckliga är de vilkas överträdelser är förlåtna och vilkas synder är överskylda.</div>
   <div class="verse"><i>8</i>Lycklig är den man som Herren inte tillräknar synd."</div>
   <div class="verse"><i>9</i>Gäller detta 'lyckliga' bara de omskurna eller också de oomskurna? Vi säger ju att 'tron räknades Abraham till rättfärdighet'.</div>
   <div class="verse"><i>10</i>Hur räknades den honom till? Hände det efter att han blev omskuren, eller medan han fortfarande var oomskuren? Det hände inte efter att han blev omskuren, utan medan han fortfarande var oomskuren.</div>
   <div class="verse"><i>11</i>Han fick omskärelsen som ett tecken på den rättfärdighet genom tro som han hade medan han fortfarande var oomskuren. På så sätt skulle han bli far till alla oomskurna som tror, och rättfärdighet skulle räknas till dem.</div>
   <div class="verse"><i>12</i>Han skulle också bli far för omskurna, nämligen för dem som inte bara är omskurna, utan också följer i spåren av den tro som vår far Abraham hade medan han fortfarande var oomskuren.</div>
   <div class="verse"><i>13</i>Det var inte genom lagen som Abraham och hans efterkommande fick löftet att han skulle ärva världen. Det var genom tro.</div>
   <div class="verse"><i>14</i>För om de som följer lagen ska få arvet, då är tron värdelös och löftet är meningslöst.</div>
   <div class="verse"><i>15</i>Lagen leder bara till dom. Men där det inte finns lag, finns det inte heller överträdelse.</div>
   <div class="verse"><i>16</i>Därför måste det vara genom tro, för att det ska vara av nåd, så att löftet ska gälla för alla hans efterkommande, inte bara för dem som hör till lagen, utan också för dem som har Abrahams tro. Han är ju vår far alla,</div>
   <div class="verse"><i>17</i>enligt detta som står skrivet: "Jag har bestämt dig till att bli en far till många folk". Han är detta inför Gud som han trodde på, inför honom som gör döda levande och kallar det som inte finns till som om det fanns.</div>
   <div class="verse"><i>18</i>Trots att det inte fanns någon förhoppning hoppades han och trodde. På så sätt blev han 'far till många folk', som det var förutsagt: 'Så ska din säd bli.'</div>
   <div class="verse"><i>19</i>Han vacklade inte i sin tro när han tänkte på att hans kropp var som död -- han var ju runt hundra år -- och att Saras livmoder också var som död.</div>
   <div class="verse"><i>20</i>Han tvivlade inte på Guds löfte genom otro, utan blev starkare i sin tro. För han gav Gud ära</div>
   <div class="verse"><i>21</i>och var helt säker på att Gud kunde hålla vad han hade lovat.</div>
   <div class="verse"><i>22</i>Därför räknades det honom också till rättfärdighet.</div>
   <div class="verse"><i>23</i>Men att detta räknades honom till, det står inte skrivet bara för honom,</div>
   <div class="verse"><i>24</i>utan det gäller också oss. För det ska räknas till oss också, som tror på honom som uppväckte Jesus från de döda, vår Herre,</div>
   <div class="verse"><i>25</i>som utlämnades för våra synders skull och uppväcktes för att göra oss rättfärdiga.</div>
  </div>
  <div class="chapter" id='5'><h2>Kapitel 5</h2>
   <div class="verse"><i>1</i>Eftersom vi nu är rättfärdiggjorda genom tro, har vi frid med Gud genom vår Herre Jesus Kristus</div>
   <div class="verse"><i>2</i>-- genom vilken vi också har fått tillgång till den nåd vi står i -- och vi skryter över hoppet om Guds härlighet.</div>
   <div class="verse"><i>3</i>Inte bara det, vi till och med berömmer oss över våra lidanden, eftersom vi vet att lidandet verkar uthållighet,</div>
   <div class="verse"><i>4</i>och tålamodet beprövad styrka och styrkan hopp,</div>
   <div class="verse"><i>5</i>och hoppet gör att vi inte blir besvikna. För Guds kärlek är uthälld i våra hjärtan genom den helige Ande, som har getts oss.</div>
   <div class="verse"><i>6</i>För medan vi ännu var svaga, dog Kristus i rätt tid för oss syndare.</div>
   <div class="verse"><i>7</i>Knappast vill någon dö ens för en rättfärdig människa -- om någon kanske har mod att dö för den som har gjort honom gott --</div>
   <div class="verse"><i>8</i>men Gud visar sin kärlek till oss genom att Kristus dog för oss, medan vi ännu var syndare.</div>
   <div class="verse"><i>9</i>Så mycket mer ska vi då, eftersom vi nu har blivit rättfärdiggjorda genom hans blod, också genom honom bli räddade från vreden.</div>
   <div class="verse"><i>10</i>För om vi, medan vi var fiender till Gud, blev förlikade med honom genom hans Sons död, så ska vi, eftersom vi har blivit förlikade, ännu mycket mer bli räddade genom hans liv.</div>
   <div class="verse"><i>11</i>Inte bara det. Vi berömmer oss också över Gud genom vår Herre Jesus Kristus, genom vilken vi nu har fått förlikningen.</div>
   <div class="verse"><i>12</i>Därför: Genom en enda människa har synden kommit in i världen och genom synden döden. Så har döden kommit till alla människor, eftersom de alla har syndat.</div>
   <div class="verse"><i>13</i>För synd fanns i världen redan innan lagen fanns. Men synd räknas inte där det inte finns någon lag.</div>
   <div class="verse"><i>14</i>Och ändå har döden härskat från Adam till Moses också över dem som inte syndade genom att bryta mot ett uttryckligt bud, i likhet med vad Adam gjorde, han som är en förebild till den som skulle komma.</div>
   <div class="verse"><i>15</i>Ändå är det inte så med den fria gåvan som det var med syndafallet. För om genom en enda människas fall många har blivit underkastade döden, så har ännu mycket mer Guds nåd och gåvan genom nåden -- vilken också har kommit genom en enda människa, Jesus Kristus -- blivit givna till många i överflöd.</div>
   <div class="verse"><i>16</i>Med gåvan förhåller det sig inte som med det som kom genom den ene som syndade: domen kom genom en enda och ledde till fördömelse, men den fria gåvan kom genom mångas fall och ledde till rättfärdiggörande.</div>
   <div class="verse"><i>17</i>Om döden genom en enda människas fall kom till att härska genom denne ene, så ska mycket mer de som får den överflödande nåden och  gåvan rättfärdighet få härska i livet, också genom en enda, Jesus Kristus. --</div>
   <div class="verse"><i>18</i>Alltså, liksom en enda människas fall ledde till fördömelse för alla människor, så leder en enda människas rättfärdiggörande till rättfärdiggörelse och liv för alla människor.</div>
   <div class="verse"><i>19</i>För liksom många blev syndare genom en enda människas olydnad, så ska många bli rättfärdiga genom en enda människas lydnad.</div>
   <div class="verse"><i>20</i>Men lagen kom också in, för att överträdelsen skulle bli större. Men där synden ökade, där ökade nåden ännu mer.</div>
   <div class="verse"><i>21</i>För liksom synden härskade genom döden, så ska nu nåden genom rättfärdigheten härska till evigt liv genom Jesus Kristus, vår Herre.</div>
  </div>
  <div class="chapter" id='6'><h2>Kapitel 6</h2>
   <div class="verse"><i>1</i>Vad ska vi då säga? Ska vi stanna kvar i synden, för att nåden ska bli så mycket större?</div>
   <div class="verse"><i>2</i>Bort med tanken! Hur kan vi som har dött från synden fortfarande leva i den?</div>
   <div class="verse"><i>3</i>Vet ni inte att alla vi som har blivit döpta till Kristus Jesus har blivit döpta till hans död?</div>
   <div class="verse"><i>4</i>Genom detta dop till döden har vi blivit begravda med honom, för att liksom Kristus uppväcktes från de döda genom Faderns härlighet, ska också vi leva ett nytt liv.</div>
   <div class="verse"><i>5</i>För om vi har vuxit samman med honom genom en liksom död, så ska vi också vara sammanvuxna med honom genom en liksom uppståndelse.</div>
   <div class="verse"><i>6</i>Vi vet ju detta, att vår gamla människa har blivit korsfäst med honom, för att syndakroppen ska göras till intet, så att vi inte längre tjänar synden.</div>
   <div class="verse"><i>7</i>För den som är död, han är befriad från synden.</div>
   <div class="verse"><i>8</i>Har vi nu dött med Kristus, så tror vi att vi också ska leva med honom,</div>
   <div class="verse"><i>9</i>eftersom vi vet att Kristus, sedan han har uppstått från de döda, inte längre dör. Döden bestämmer inte längre över honom.</div>
   <div class="verse"><i>10</i>För hans död var en död från synden en gång för alla, men hans liv är ett liv för Gud.</div>
   <div class="verse"><i>11</i>Så ska också ni anse att ni är döda från synden och lever för Gud, i Kristus Jesus.</div>
   <div class="verse"><i>12</i>Låt därför inte synden ha makten i era dödliga kroppar, så att ni lyder deras begärelser.</div>
   <div class="verse"><i>13</i>Ställ inte era kroppar i syndens tjänst som vapen för orättfärdighet, utan ställ er själva i Guds tjänst som de som har uppstått från de döda, och era kroppar som vapen för rättfärdighet.</div>
   <div class="verse"><i>14</i>För synden ska inte bestämma över er, eftersom ni inte står under lagen, utan under nåden.</div>
   <div class="verse"><i>15</i>Hur är det då? Ska vi synda, eftersom vi inte står under lagen, utan under nåden? Nej då!</div>
   <div class="verse"><i>16</i>Ni vet ju att när ni ställer er i någons tjänst för att lyda honom, så är ni tjänare åt den här personen som ni lyder, vare sig det är åt synden, vilket leder till död, eller åt lydnaden, vilket leder till rättfärdighet.</div>
   <div class="verse"><i>17</i>Men tack vare Gud är den tid förbi då ni var syndens tjänare, och ni har blivit lydiga från hjärtat, så att ni följer den lära som har getts er som mönster,</div>
   <div class="verse"><i>18</i>och för att ni, när ni nu har gjorts fria från synden, har blivit tjänare åt rättfärdigheten --</div>
   <div class="verse"><i>19</i>om jag nu får tala på ett mänskligt sätt, på grund av er svaghet. Ja, som ni tidigare ställde era kroppar i tjänst åt orenheten och orättfärdigheten för att göra orättfärdiga saker, så ska ni nu ställa era kroppar i tjänst åt rättfärdigheten för att bli heliga.</div>
   <div class="verse"><i>20</i>Medan ni var syndens tjänare, var ni ju fria från rättfärdighetens tjänst.</div>
   <div class="verse"><i>21</i>men vilken frukt skördade ni då av det? Jo, det som ni nu skäms för. Slutet på sådant är ju döden.</div>
   <div class="verse"><i>22</i>Men nu, då ni har gjorts fria från synden och blivit Guds tjänare, nu skördar ni frukten av detta: ni har blivit helgade. Slutet blir att ni får evigt liv.</div>
   <div class="verse"><i>23</i>För den lön som synden ger är döden, men den gåva som Gud av nåd ger är oändligt liv, i Kristus Jesus, vår Herre.</div>
  </div>
  <div class="chapter" id='7'><h2>Kapitel 7</h2>
   <div class="verse"><i>1</i>Eller vet ni inte, mina bröder -- jag talar ju till sådana som känner lagen -- att lagen bestämmer över en människa för så lång tid som hon lever?</div>
   <div class="verse"><i>2</i>Så är ju en gift kvinna genom lag bunden vid sin man, så länge han lever. Men om mannen dör, då är hon löst från den lag som band henne vid mannen.</div>
   <div class="verse"><i>3</i>Alltså, om hon ger sig åt en annan man, medan hennes man lever, så kallas hon äktenskapsbryterska. Men om mannen dör, då är hon fri från lagen, så att hon inte är äktenskapsbryterska, om hon ger sig åt en annan man.</div>
   <div class="verse"><i>4</i>Så har också ni, mina bröder, genom Kristus kropp blivit dödade från lagen för att tillhöra en annan, nämligen honom som har uppstått från de döda, för att vi ska bära frukt åt Gud.</div>
   <div class="verse"><i>5</i>För medan vi ännu var i en köttslig natur, var de syndiga lustar, som väcktes genom lagen, aktiva i våra kroppar till att ge frukt åt döden.</div>
   <div class="verse"><i>6</i>Men nu är vi fria från lagen, eftersom vi har dött från det som tidigare höll oss fångna. Så tjänar vi nu i Andens nya natur och inte i bokstavens gamla natur.</div>
   <div class="verse"><i>7</i>Vad ska vi då säga? Är lagen synd? Nej då! Men synden skulle jag inte ha känt till, om inte genom lagen. För jag hade inte vetat av begärelsen, om inte lagen hade sagt: "Du ska inte ha begärelse."</div>
   <div class="verse"><i>8</i>Men när synden fick tillfälle, väckte den genom budordet alla slags begär i mig. För utan lag är synden död.</div>
   <div class="verse"><i>9</i>Jag levde en gång utan lag. Men när budordet kom, fick synden liv,</div>
   <div class="verse"><i>10</i>och jag föll i döden. Så visade det sig att budordet, som var till för liv, blev mig till död.</div>
   <div class="verse"><i>11</i>för när synden fick tillfälle, förledde den mig genom budordet och dödade mig genom det.</div>
   <div class="verse"><i>12</i>Alltså är lagen verkligen helig, och budordet är heligt, rättfärdigt och gott.</div>
   <div class="verse"><i>13</i>Har då verkligen det goda blivit mig till död? Nej då! Men synden har gjort det, för att det skulle bli tydligt att den var synd, genom att den genom något som självt var gott drog död över mig. På så sätt skulle synden bli överdrivet syndig genom budordet.</div>
   <div class="verse"><i>14</i>Vi vet att lagen är andlig, men jag är av köttslig natur, såld som slav under synden.</div>
   <div class="verse"><i>15</i>För jag förstår inte varför jag gör som jag gör. Jag gör inte vad jag vill, utan det jag hatar, det gör jag.</div>
   <div class="verse"><i>16</i>Om jag gör det jag inte vill, så erkänner jag att lagen är god.</div>
   <div class="verse"><i>17</i>Så är det inte längre jag som gör sådant, utan synden som bor i mig.</div>
   <div class="verse"><i>18</i>För jag vet att inget gott bor i mig, det vill säga i mitt kött. Viljan finns hos mig, men jag kan inte göra det goda.</div>
   <div class="verse"><i>19</i>Ja, det goda som jag vill gör jag inte. Men det onda som jag inte vill, det gör jag.</div>
   <div class="verse"><i>20</i>Om jag gör vad jag inte vill, så är det inte längre jag som gör det, utan synden som bor i mig.</div>
   <div class="verse"><i>21</i>Så upptäcker jag nu hos mig, som vill göra det goda, den lagen att det onda finns hos mig istället.</div>
   <div class="verse"><i>22</i>För enligt min inre människa tycker jag om Guds lag.</div>
   <div class="verse"><i>23</i>men i mina kroppar ser jag en annan lag som strider mot den lag som finns i mitt sinne, och som gör mig till fånge under syndens lag i mina lemmar.</div>
   <div class="verse"><i>24</i>Jag stackars människa! Vem ska rädda mig från denna dödens kropp? --</div>
   <div class="verse"><i>25</i>Tack vare Gud genom Jesus Kristus, vår Herre! Så tjänar jag, sådan jag är i mig själv, visserligen Guds lag med mitt sinne, men med köttet tjänar jag syndens lag.</div>
  </div>
  <div class="chapter" id='8'><h2>Kapitel 8</h2>
   <div class="verse"><i>1</i>Så finns nu ingen fördömelse för dem som är i Kristus Jesus.</div>
   <div class="verse"><i>2</i>För livets Andes lag har i Kristus Jesus gjort mig fri från syndens och dödens lag.</div>
   <div class="verse"><i>3</i>Eftersom lagen inte kunde göra det, eftersom den var försvagad genom köttet, så gjorde Gud det genom att skicka sin Son i gestalt av syndigt kött för att ta bort synden och fördöma synden i kroppen.</div>
   <div class="verse"><i>4</i>Så ska lagens krav uppfyllas i oss som inte lever efter köttet, utan efter Anden.</div>
   <div class="verse"><i>5</i>De som lever efter köttet har sitt sinne riktat mot det som hör till köttet. Men de som lever efter Anden har sitt sinne riktat mot det som hör till Anden.</div>
   <div class="verse"><i>6</i>Köttets sinne leder till död, medan Andens sinne leder till liv och frid.</div>
   <div class="verse"><i>7</i>Köttets sinne är fiendskap mot Gud, eftersom det inte lyder Guds lag och inte kan göra det heller.</div>
   <div class="verse"><i>8</i>De som lever i ett köttsligt tillstånd kan inte behaga Gud.</div>
   <div class="verse"><i>9</i>Ni är inte i ett köttsligt tillstånd, utan i ett andligt, om Guds Ande bor i er. Den som inte har Kristus Ande hör inte till honom.</div>
   <div class="verse"><i>10</i>Om Kristus är i er, så är kroppen dömd till döden på grund av synden, men Anden ger liv på grund av rättfärdigheten.</div>
   <div class="verse"><i>11</i>Om Anden som väckte Jesus från de döda bor i er, så ska han som väckte Kristus Jesus från de döda också göra era dödliga kroppar levande genom sin Ande som bor i er.</div>
   <div class="verse"><i>12</i>Alltså, mina bröder, har vi ingen skyldighet mot köttet att leva efter det.</div>
   <div class="verse"><i>13</i>Om ni lever efter köttet ska ni dö. Men om ni genom Anden dödar kroppens gärningar ska ni leva.</div>
   <div class="verse"><i>14</i>Alla som drivs av Guds Ande är Guds barn.</div>
   <div class="verse"><i>15</i>Ni har inte fått en ande av slaveri så att ni skulle känna fruktan igen. Ni har fått en ande av barnaskap där vi ropar: "Abba! Fader!"</div>
   <div class="verse"><i>16</i>Anden själv vittnar tillsammans med vår ande att vi är Guds barn.</div>
   <div class="verse"><i>17</i>Om vi är barn är vi också arvingar, Guds arvingar och medarvingar med Kristus, om vi lider med honom för att också förhärligas med honom.</div>
   <div class="verse"><i>18</i>Jag anser att denna tidens lidanden inte betyder något jämfört med den härlighet som ska uppenbaras för oss.</div>
   <div class="verse"><i>19</i>Skapelsen längtar efter att Guds barn ska uppenbaras.</div>
   <div class="verse"><i>20</i>Skapelsen har lagts under förgängelsen, inte av eget val, utan för den skull som lade den under det, dock så att det finns en förhoppning</div>
   <div class="verse"><i>21</i>att också skapelsen ska frigöras från sitt slaveri under förgängelsen och komma till den frihet som hör Guds barns härlighet till.</div>
   <div class="verse"><i>22</i>Vi vet att hela skapelsen ännu i denna stund suckar och plågas tillsammans.</div>
   <div class="verse"><i>23</i>Inte bara den. Även vi själva, som har fått Anden som förstlingsgåva, suckar inom oss och väntar på barnaskapet, på vår kropps förlösning.</div>
   <div class="verse"><i>24</i>Vi är räddade i hoppet. Men ett hopp som man ser uppfyllt är inte längre ett hopp. Hur kan någon hoppas på det han redan ser?</div>
   <div class="verse"><i>25</i>Om vi nu hoppas på det som vi inte se, så bida vi efter det med tålamod.</div>
   <div class="verse"><i>26</i>Så kommer också Anden vår svaghet till hjälp. För vad vi egentligen behöver be om, det vet vi inte, men Anden själv lockar fram det goda för oss med osägbara suckar.</div>
   <div class="verse"><i>27</i>Han som ser in i hjärtan, han vet vad Anden menar, för det är som Gud vill som han lockar fram det goda för de heliga.</div>
   <div class="verse"><i>28</i>Men vi vet att för dem som älskar Gud samarbetar allt till det bästa, för dem som är kallade efter hans beslut.</div>
   <div class="verse"><i>29</i>För dem som han kände till från början har han också från början bestämt att de ska bli som hans Son ser ut, lika honom, så att han blir den förstfödde bland många bröder.</div>
   <div class="verse"><i>30</i>Dem han har bestämt från början kallar han också, och dem han har kallat rättfärdiggör han också, och dem han har rättfärdiggjort förhärligar han också.</div>
   <div class="verse"><i>31</i>Vad ska vi säga om det här? Är Gud för oss, vem kan då vara emot oss?</div>
   <div class="verse"><i>32</i>Han som inte har skonat sin egen Son, utan gett honom för oss alla, hur skulle han inte också ge oss allt tillsammans med honom?</div>
   <div class="verse"><i>33</i>Vem vill anklaga Guds utvalda? Gud är den som rättfärdiggör.</div>
   <div class="verse"><i>34</i>Vem är den som vill fördöma? Kristus Jesus är den som har dött, ja, än mer, den som har uppstått. Han sitter på Guds högra sida, han ber också för oss.</div>
   <div class="verse"><i>35</i>Vem skulle kunna skilja oss från Kristus kärlek? Kanske sorg eller ångest eller förföljelse eller hunger eller nakenhet eller fara eller svärd?</div>
   <div class="verse"><i>36</i>Så står det ju: "För din skull bli vi dödade hela dagen. Vi har blivit ansedda som slaktfår."</div>
   <div class="verse"><i>37</i>Nej, i allt detta vinner vi en härlig seger genom honom som har älskat oss.</div>
   <div class="verse"><i>38</i>För jag är säker på att varken död eller liv, varken änglar eller andefurstar, varken något som nu är eller något som ska komma,</div>
   <div class="verse"><i>39</i>varken någon makt i himlen eller någon makt i djupet, inte heller något annat skapat ska kunna skilja oss från Guds kärlek i Kristus Jesus, vår Herre.</div>
  </div>
  <div class="chapter" id='9'><h2>Kapitel 9</h2>
   <div class="verse"><i>1</i>Jag talar sanning i Kristus, jag ljuger inte -- om mitt samvete vittnar för mig i den helige Ande --</div>
   <div class="verse"><i>2</i>när jag säger att jag har stor sorg och ständiga smärtor i mitt hjärta.</div>
   <div class="verse"><i>3</i>Ja, jag skulle önska att jag själv vore förbannad och bortkastad från Kristus, om detta kunde gagna mina bröder, mina egna släktingar.</div>
   <div class="verse"><i>4</i>De är ju israeliter, de tillhör barnaskapet och härligheten och förbunden och lagstiftningen och tempeltjänsten och löftena.</div>
   <div class="verse"><i>5</i>De tillhör också fäderna och från dem kommer Kristus enligt köttet, han som är över allting, Gud, högtlovad i evighet, amen.</div>
   <div class="verse"><i>6</i>Detta säger jag inte som om Guds löftesord har gått till intet. För "Israel", det är inte detsamma som alla de som härstammar från Israel.</div>
   <div class="verse"><i>7</i>Inte heller är de alla "barn", för att de är Abrahams avkomma. Nej, det heter: "Genom Isak är det som avkomma ska kallas efter dig."</div>
   <div class="verse"><i>8</i>Detta vill säga: Inte de är Guds barn, som är barn enligt köttet, men de som är barn genom löftet, de räknas som avkomma.</div>
   <div class="verse"><i>9</i>För ett löftesord var det ordet: "Vid denna tid ska jag komma tillbaka och då ska Sara ha en son."</div>
   <div class="verse"><i>10</i>Än mer: så blev också, när Rebecka genom en och samma man, nämligen vår far Isak, blev mor till sina barn.</div>
   <div class="verse"><i>11</i>För innan dessa var födda och innan de ännu hade gjort något gott eller ont, blev det ordet henne sagt -- för att Guds beslut om utväljande skulle stå fast, och det skulle inte bero på någons gärningar, utan på honom som kallar --</div>
   <div class="verse"><i>12</i>det ordet: "Den äldre ska tjäna den yngre."</div>
   <div class="verse"><i>13</i>Så är också skrivet: "Jakob älskade jag, men Esau hatade jag."</div>
   <div class="verse"><i>14</i>Vad ska vi då säga? Kan väl orättfärdighet finnas hos Gud? Bort det!</div>
   <div class="verse"><i>15</i>Han säger ju till Moses: "Jag ska vara barmhärtig mot den jag vill vara barmhärtig mot och jag ska förbarma mig över den jag vill förbarma mig över."</div>
   <div class="verse"><i>16</i>Alltså beror det inte på någon människas vilja eller ansträngning, utan på Guds barmhärtighet.</div>
   <div class="verse"><i>17</i>För skriften säger till Farao: "Just till det har jag låtit dig komma fram, att jag ska visa min makt på dig och att mitt namn ska bli ropat ut på hela jorden."</div>
   <div class="verse"><i>18</i>Alltså är han barmhärtig mot vem han vill och vem han vill förhärdar han.</div>
   <div class="verse"><i>19</i>Nu kan du säga till mig: "Vad har han då att förebrå oss? Kan väl någon stå mot hans vilja?"</div>
   <div class="verse"><i>20</i>O människa, vem är du då, som vill bråka med Gud? Ska inte verket säga till sin mästare: "Varför gjorde du mig så?"</div>
   <div class="verse"><i>21</i>Har inte krukmakaren makten över leran, att han av samma lerklump kan göra ett kärl för hedersamt bruk, ett annat för mindre hedersamt bruk?</div>
   <div class="verse"><i>22</i>Men om nu Gud, när han ville visa sin ilska och visa sin makt, ändå med stort tålamod hade fördrag med "vredens kärl", som var färdiga för undergång, vad har du då att säga?</div>
   <div class="verse"><i>23</i>Om han gjorde detta för att också få visa rikedom av härlighet på "barmhärtighetens kärl", som han tidigare hade berett till härlighet?</div>
   <div class="verse"><i>24</i>Till att vara sådana har han också kallat oss, inte bara judar, utan också hedningar.</div>
   <div class="verse"><i>25</i>Så säger han också hos Oseas: "Det folk som inte var mitt folk, det ska jag kalla 'mitt folk' och henne som jag inte älskade ska jag kalla 'min älskade'.</div>
   <div class="verse"><i>26</i>Det ska ske att på den ort där det sas till dem: 'Ni är inte mitt folk', där ska de kallas 'den levande Gudens barn'."</div>
   <div class="verse"><i>27</i>Men Jesaja utropar om Israel: "Om än Israels barn var lika många som sandkornen i havet, så ska bara en rest bli räddad.</div>
   <div class="verse"><i>28</i>För Herren ska hålla dom på jorden, en slutgiltig dom, som snabbt avgör saken."</div>
   <div class="verse"><i>29</i>Det är som redan Jesaja har sagt: "Om Herren Sebaot inte hade lämnat oss en avkomma, då vore vi som Sodom, lika Gomorra."</div>
   <div class="verse"><i>30</i>Vad ska vi då säga? Jo, att hedningarna, som inte jagade rättfärdighet, har fått rättfärdighet, nämligen den rättfärdighet som kommer av tro,</div>
   <div class="verse"><i>31</i>under det att Israel, som jagade en rättfärdighetslag, inte har nått en sådan lag.</div>
   <div class="verse"><i>32</i>Varför? Därför att de inte sökte den genom tro, utan som något att vinna genom gärningar. De stötte sig på stötestenen,</div>
   <div class="verse"><i>33</i>såsom det står: "Se, jag lägger i Sion en stötesten och en klippa som ska bli dem till fall. Men den som tror på den ska inte komma på skam."</div>
  </div>
  <div class="chapter" id='10'><h2>Kapitel 10</h2>
   <div class="verse"><i>1</i>Mina bröder, min hjärtas önskan och min bön till Gud för dem är att de ska bli räddade.</div>
   <div class="verse"><i>2</i>För jag vittnar om dem att de är ivriga för Gud. Men de gör det inte med rätt förståelse.</div>
   <div class="verse"><i>3</i>De förstår nämligen inte rättfärdigheten från Gud, utan försöker skapa sin egen rättfärdighet och har inte underkastat sig rättfärdigheten från Gud.</div>
   <div class="verse"><i>4</i>För lagen har fått sin fullbordan i Kristus, till rättfärdighet för alla som tror.</div>
   <div class="verse"><i>5</i>Moses skriver ju om rättfärdigheten genom lagen, att den som gör sådana saker ska leva genom dem.</div>
   <div class="verse"><i>6</i>Men rättfärdigheten genom tro säger så: "Du behöver inte säga i ditt hjärta: 'Vem ska stiga upp till himlen (nämligen för att hämta Kristus ned)?'</div>
   <div class="verse"><i>7</i>ej heller: 'Vem ska gå ner till avgrunden (nämligen för att hämta Kristus upp från de döda)?'"</div>
   <div class="verse"><i>8</i>Vad säger den då? "Ordet är nära dig, i din mun och i ditt hjärta (nämligen tron som vi förkunnar)."</div>
   <div class="verse"><i>9</i>För om du med din mun bekänner att Jesus är Herre och i ditt hjärta tror att Gud har uppväckt honom från de döda, då blir du räddad.</div>
   <div class="verse"><i>10</i>För genom tron i hjärtat blir man rättfärdig och genom bekännelsen med munnen blir man räddad.</div>
   <div class="verse"><i>11</i>Skriften säger ju: "Ingen som tror på honom ska bli besviken."</div>
   <div class="verse"><i>12</i>Det finns ingen skillnad mellan jude och grek. Alla har ju samma Herre och han ger rikedomar åt alla som åkallar honom.</div>
   <div class="verse"><i>13</i>För "alla som åkallar Herrens namn ska bli räddade".</div>
   <div class="verse"><i>14</i>Men hur kan de åkalla honom som de inte har trott på? Hur kan de tro på honom som de inte har hört? Hur kan de höra utan att någon predikar?</div>
   <div class="verse"><i>15</i>Hur kan predikanter komma utan att bli utsända? Så står det skrivet: "Hur ljuvliga är fotstegen från dem som förkunnar goda nyheter!"</div>
   <div class="verse"><i>16</i>Men inte alla har lytt evangeliet. Jesaja säger ju: "Herre, vem trodde på det vi hörde?"</div>
   <div class="verse"><i>17</i>Tron kommer alltså genom predikan, och predikan genom Kristi ord.</div>
   <div class="verse"><i>18</i>Men jag frågar: Har de inte hört? Jo, verkligen. "Deras ljud har gått ut över hela jorden och deras ord till världens ändar."</div>
   <div class="verse"><i>19</i>Jag frågar vidare: Har Israel inte förstått? Redan Moses säger: "Jag ska göra er avundsjuka på ett folk som inte är ett folk. Jag ska göra er arga på ett folk utan förstånd."</div>
   <div class="verse"><i>20</i>Jesaja säger rentav: "Jag har låtit mig hittas av dem som inte sökte mig, jag har visat mig för dem som inte frågade efter mig."</div>
   <div class="verse"><i>21</i>Men till Israel säger han: "Hela dagen har jag sträckt ut mina händer till ett olydigt och trotsigt folk."</div>
  </div>
  <div class="chapter" id='11'><h2>Kapitel 11</h2>
   <div class="verse"><i>1</i>Så frågar jag nu: Har Gud då förkastat sitt folk? Nej, absolut inte! Jag är själv israelit, från Abrahams släkt och Benjamins stam.</div>
   <div class="verse"><i>2</i>Gud har inte förkastat sitt folk som han redan kände till. Eller vet ni inte vad skriften säger om Elia, hur han bad till Gud mot Israel:</div>
   <div class="verse"><i>3</i>"Herre, de har dödat dina profeter och rivit ner dina altaren. Bara jag är kvar och de försöker ta mitt liv"?</div>
   <div class="verse"><i>4</i>Vad får han då för svar från Gud? "Jag har sparat sju tusen män åt mig, som inte har böjt knä för Baal."</div>
   <div class="verse"><i>5</i>På samma sätt finns det också nu en rest, som valts av nåd.</div>
   <div class="verse"><i>6</i>Men om det är av nåd, så är det inte på grund av gärningar. Annars skulle nåden inte vara nåd längre.</div>
   <div class="verse"><i>7</i>Hur är det då? Israel har inte fått det som det vill ha. Bara de utvalda har fått det, medan de andra har blivit förhärdade.</div>
   <div class="verse"><i>8</i>Så står det ju skrivet: "Gud har gett dem en sömnens ande, ögon som de inte kan se med och öron som de inte kan höra med. Så är det än idag."</div>
   <div class="verse"><i>9</i>David säger: "Låt deras bord bli till en snara för dem, så att de fångas. Låt det bli till en fälla för dem, så att de får sitt straff.</div>
   <div class="verse"><i>10</i>Låt deras ögon bli mörka, så att de inte ser. Böj deras rygg för alltid."</div>
   <div class="verse"><i>11</i>Så frågar jag: Var det för att de skulle falla som de snubblade? Nej då! Men genom deras fall har frälsningen kommit till hedningarna, för att de själva ska väckas till avundsjuka.</div>
   <div class="verse"><i>12</i>Har redan deras fall gett rikedom åt världen och har deras fåtal gett rikedom åt hedningarna, hur mycket mer ska då inte deras fulla antal ge!</div>
   <div class="verse"><i>13</i>Men till er hedningar säger jag: Eftersom jag är apostel för hedningarna, värdesätter jag mitt uppdrag högt --</div>
   <div class="verse"><i>14</i>kanske jag kan väcka avund hos dem som är mitt kött och blod och rädda några av dem.</div>
   <div class="verse"><i>15</i>För om redan deras avvisande ledde till världens försoning, vad ska då deras accepterande leda till, om inte liv från de döda?</div>
   <div class="verse"><i>16</i>Om förstlingsbrödet är heligt, så är också hela degen helig. Om roten är helig, så är också grenarna heliga.</div>
   <div class="verse"><i>17</i>Men om några grenar har brutits av och du, som kommer från ett vilt olivträd, har ympats in bland grenarna och tillsammans med dem fått del i det äkta olivträdets saftiga rot,</div>
   <div class="verse"><i>18</i>så ska du inte därför skryta över grenarna. Nej, om du vill skryta, så tänk på att det inte är du som bär roten, utan roten som bär dig.</div>
   <div class="verse"><i>19</i>Du säger kanske: "Grenar bröts bort för att jag skulle ympas in."</div>
   <div class="verse"><i>20</i>Ja visst. På grund av sin otro bröts de bort, och du får vara kvar genom din tro. Ha inte högmodiga tankar, utan leva i fruktan.</div>
   <div class="verse"><i>21</i>För har Gud inte skonat de naturliga grenarna, så ska han inte heller skona dig.</div>
   <div class="verse"><i>22</i>Se här Guds godhet och stränghet: stränghet mot dem som föll, och godhet mot dig, om du håller fast vid hans godhet. Annars huggs också du bort.</div>
   <div class="verse"><i>23</i>Men också de andra ska ympas in, om de inte håller fast vid sin otro. Gud kan ju ympa in dem igen.</div>
   <div class="verse"><i>24</i>För om du har huggits bort från ditt naturligt vilda olivträd och mot naturen ympats in i ett äkta olivträd, hur mycket lättare ska då inte dessa kunna ympas in i sitt eget äkta olivträd, som de naturligt hör till!</div>
   <div class="verse"><i>25</i>För att ni, mina bröder, inte ska tro att ni är kloka, vill jag avslöja denna hemlighet för er: Förhärdelse har drabbat en del av Israel och ska fortsätta tills hedningarna har kommit in i fullt antal.</div>
   <div class="verse"><i>26</i>och så ska hela Israel räddas, som det står skrivet: "Från Sion ska Frälsaren komma, han ska ta bort all ogudaktighet från Jakob.</div>
   <div class="verse"><i>27</i>När jag tar bort deras synder, då ska detta vara det förbund, som jag gör med dem."</div>
   <div class="verse"><i>28</i>Om vi ser på evangeliet, så är de hans fiender, för er skull. Men om vi ser på utkorelsen, så är de hans älskade, för fädernas skull.</div>
   <div class="verse"><i>29</i>För sina nådegåvor och sin kallelse kan Gud inte ångra.</div>
   <div class="verse"><i>30</i>Som ni tidigare var ohörsamma mot Gud, men nu genom deras ohörsamhet har fått barmhärtighet,</div>
   <div class="verse"><i>31</i>så har nu också dessa varit ohörsamma, för att de, genom den barmhärtighet som har visats er, också själva ska få barmhärtighet.</div>
   <div class="verse"><i>32</i>För Gud har gett dem alla som straff för ohörsamhet, för att sedan visa barmhärtighet över dem alla.</div>
   <div class="verse"><i>33</i>O, vilket djup av rikedom och vishet och kunskap hos Gud! Hur omöjliga att förstå är inte hans domar och hur omöjliga att utforskliga är inte hans vägar!</div>
   <div class="verse"><i>34</i>För "vem har känt Herrens sinne, eller vem har varit hans rådgivare?</div>
   <div class="verse"><i>35</i>Eller vem har någonsin gett honom något, som han ska betala igen?"</div>
   <div class="verse"><i>36</i>Av honom och genom honom och till honom är ju allting. Honom tillhör äran i evighet, amen.</div>
  </div>
  <div class="chapter" id='12'><h2>Kapitel 12</h2>
   <div class="verse"><i>1</i>Så uppmanar jag nu er, mina bröder, genom Guds barmhärtighet, att bära fram era kroppar som ett levande och heligt offer som behagar Gud -- er andliga gudstjänst.</div>
   <div class="verse"><i>2</i>Anpassa er inte efter denna världens sätt, utan förvandla er genom ert sinnes förnyelse, så att ni kan pröva vad som är Guds vilja, vad som är gott och behagligt och fullkomligt.</div>
   <div class="verse"><i>3</i>För i kraft av den nåd som har getts mig, säger jag till var och en av er att inte tänka högre om sig än vad som är riktigt, utan tänka ödmjukt, enligt det mått av tro som Gud har gett var och en.</div>
   <div class="verse"><i>4</i>För som vi i en och samma kropp har många lemmar, men alla lemmarna inte har samma uppgift,</div>
   <div class="verse"><i>5</i>så är också vi, fastän många, en enda kropp i Kristus, men var för sig är vi lemmar som tjänar varandra.</div>
   <div class="verse"><i>6</i>Vi har olika gåvor, enligt den nåd vi har fått. Har någon gåvan att profetera, så ska han använda den enligt måttet av sin tro.</div>
   <div class="verse"><i>7</i>Har någon fått en tjänst, så ska han sköta tjänsten. Är någon satt till lärare, så ska han sköta sitt uppdrag som lärare.</div>
   <div class="verse"><i>8</i>Är någon satt till att förmana, så ska han sköta sin plikt att förmana. Den som delar ut gåvor, han ska göra det med gott hjärta. Den som är satt till ledare, han ska vara det med nit. Den som utövar barmhärtighet, han ska göra det med glädje.</div>
   <div class="verse"><i>9</i>Er kärlek ska vara utan hyckleri. Avsky det onda, håll fast vid det goda.</div>
   <div class="verse"><i>10</i>Älska varandra av hela hjärtat i broderlig kärlek. Försök överträffa varandra i att visa varandra ära.</div>
   <div class="verse"><i>11</i>Var inte sena, där det gäller nit. Var brinnande i anden, tjäna Herren.</div>
   <div class="verse"><i>12</i>Var glada i hoppet, tåliga i bedrövelsen, uthålliga i bönen.</div>
   <div class="verse"><i>13</i>Dela de heligas behov. Var ivriga att visa gästvänlighet.</div>
   <div class="verse"><i>14</i>Välsigna dem som förföljer er. Välsigna och förbanna inte.</div>
   <div class="verse"><i>15</i>Gläd er med dem som är glada, gråt med dem som gråter.</div>
   <div class="verse"><i>16</i>Var vänliga mot varandra. Ha inte ert sinne vänt mot det som är högt, utan håll er till det som är enkelt. Tro inte att ni själva är så kloka.</div>
   <div class="verse"><i>17</i>Ge inte tillbaka ont för ont. Sträva efter det som är gott inför alla.</div>
   <div class="verse"><i>18</i>Håll fred med alla människor, om det är möjligt och så mycket som det beror på er.</div>
   <div class="verse"><i>19</i>Hämnas inte själva, mina älskade, utan lämna rum för vredens dom. För det står: "Min är hämnden, jag ska betala det, säger Herren."</div>
   <div class="verse"><i>20</i>Snarare: "Om din fiende är hungrig, ge honom mat. Om han är törstig, ge honom något att dricka. För om du gör så, samlar du glödande kol på hans huvud."</div>
   <div class="verse"><i>21</i>Låt inte det onda vinna över dig, utan vinn över det onda med det goda.</div>
  </div>
  <div class="chapter" id='13'><h2>Kapitel 13</h2>
   <div class="verse"><i>1</i>Alla ska lyda den myndighet som finns över dem. För det finns ingen myndighet som inte kommer från Gud. Alla myndigheter som finns är utsedda av Gud.</div>
   <div class="verse"><i>2</i>Därför står den som reser sig mot myndigheten emot Guds beslut. De som gör det ska få sitt straff.</div>
   <div class="verse"><i>3</i>För myndigheterna finns till rädsla för dem som gör det onda, inte för dem som gör det goda. Vill du slippa vara rädd för myndigheten? Gör då det som är rätt. Då ska du få beröm av den.</div>
   <div class="verse"><i>4</i>för myndigheten är Guds tjänare, till din fördel. Men om du gör det onda, ska du vara rädd. För myndigheten bär inte svärdet utan anledning, utan är Guds tjänare, en hämnare som utför vredens dom över den som gör det onda.</div>
   <div class="verse"><i>5</i>Därför måste man lyda myndigheten, inte bara för att undvika straff, utan också för samvetets skull.</div>
   <div class="verse"><i>6</i>Därför betalar ni också skatt. För myndigheten utför Guds tjänst och är just därför verksam hela tiden.</div>
   <div class="verse"><i>7</i>Ge därför alla det ni är skyldiga dem. Skatt till den som skatt tillkommer, tull till den som tull tillkommer, respekt till den som respekt tillkommer, ära till den som ära tillkommer.</div>
   <div class="verse"><i>8</i>Var inte skyldiga någon något – utom kärleken till varandra. För den som älskar sin nästa har uppfyllt lagen.</div>
   <div class="verse"><i>9</i>De buden: "Du ska inte vara otrogen", "Du ska inte mörda", "Du ska inte stjäla", "Du ska inte begära" och alla andra bud sammanfattas i detta: "Du ska älska din nästa som dig själv."</div>
   <div class="verse"><i>10</i>Kärleken gör inget ont mot nästa. Därför är kärleken lagens uppfyllelse.</div>
   <div class="verse"><i>11</i>Tänk på allt detta, särskilt eftersom ni vet hur tiden går och att tiden nu är kommen för er att vakna upp från sömnen. För frälsningen är oss nu närmare än när vi kom till tro.</div>
   <div class="verse"><i>12</i>Natten är långt gången och dagen är nära. Låt oss lägga av mörkrets gärningar och klä på oss ljusets vapenrustning.</div>
   <div class="verse"><i>13</i>Låt oss föra en anständig vandel, som om det vore dag, inte med vilt leverne och dryckenskap, inte med otukt och lösaktighet, inte med gräl och avundsjuka.</div>
   <div class="verse"><i>14</i>Klä er snarare i Herren Jesus Kristus och ha inte sådan omsorg om kroppen så att ni väcker onda begär.</div>
  </div>
  <div class="chapter" id='14'><h2>Kapitel 14</h2>
   <div class="verse"><i>1</i>Om någon är svag i tron, ta honom vänligt emot utan att döma andra för deras tvivel.</div>
   <div class="verse"><i>2</i>Den ene har tro nog att äta vad som helst, medan den som är svag bara äter grönsaker.</div>
   <div class="verse"><i>3</i>Den som äter ska inte förakta den som inte äter. Inte heller ska den som inte äter döma den som äter. För Gud har tagit emot honom,</div>
   <div class="verse"><i>4</i>och vem är du som dömer en annans tjänare? Om han står eller faller, det avgör bara hans egen herre. Men han ska stå stadigt, för Herren kan hålla honom uppe.</div>
   <div class="verse"><i>5</i>Den ene gör skillnad mellan dag och dag, den andre anser alla dagar lika. Var och en ska vara säker i sitt sinne.</div>
   <div class="verse"><i>6</i>Om någon särskilt firar en viss dag, gör han det för Herren. Om någon äter, gör han det för Herren, eftersom han tackar Gud. På samma sätt, om någon avstår från att äta, gör han det för Herren och tackar Gud.</div>
   <div class="verse"><i>7</i>För ingen av oss lever för sig själv och ingen dör för sig själv.</div>
   <div class="verse"><i>8</i>Leva vi, så lever vi för Herren. Dö vi, så dör vi för Herren. Vare sig vi lever eller dör, tillhör vi Herren.</div>
   <div class="verse"><i>9</i>För därför har Kristus dött och åter blivit levande, att han ska vara herre över både döda och levande.</div>
   <div class="verse"><i>10</i>Men du, varför dömer du din broder? Och du, varför ser du ner på din broder? Vi ska ju alla en dag stå inför Guds domstol.</div>
   <div class="verse"><i>11</i>För det står: "Så sant jag lever, säger Herren, för mig ska alla knän böja sig och alla tungor ska prisa Gud."</div>
   <div class="verse"><i>12</i>Alltså ska var och en av oss inför Gud göra räkenskap för sig själv.</div>
   <div class="verse"><i>13</i>Låt oss därför inte längre döma varandra. Låt oss istället döma så, att ingen ska lägga en stötesten för sin bror eller något som får honom att falla.</div>
   <div class="verse"><i>14</i>Jag vet och är i Herren Jesus säker på att inget i sig själv är orent. Bara om någon anser något orent, så är det för honom orent.</div>
   <div class="verse"><i>15</i>Om din mat nu orsakar bekymmer för din bror, så lever du inte längre i kärlek. Bli inte genom din mat orsaken till att den som Kristus dog för går under.</div>
   <div class="verse"><i>16</i>Låt alltså inte det goda som ni har fått bli utsatt för smädelse.</div>
   <div class="verse"><i>17</i>För Guds rike består inte i mat och dryck, utan i rättfärdighet och frid och glädje i den helige Ande.</div>
   <div class="verse"><i>18</i>Den som på det här sättet tjänar Kristus, han är behaglig för Gud och godkänd av människor.</div>
   <div class="verse"><i>19</i>Vi vill alltså sträva efter det som leder till frid och till att bygga upp varandra.</div>
   <div class="verse"><i>20</i>Riv inte för mats skull ner Guds verk. Visst är allting rent, men om ätandet för någon är en stötesten, så blir det ont för den personen.</div>
   <div class="verse"><i>21</i>Du gör rätt i att avstå från kött och vin och från annat som blir en stötesten för din bror.</div>
   <div class="verse"><i>22</i>Den tro du har, behåll för dig själv inför Gud. Lycklig är den som inte behöver döma sig själv för något han har prövat och funnit rätt.</div>
   <div class="verse"><i>23</i>Men om någon hyser betänkligheter och ändå äter, då är han dömd, eftersom det inte händer av tro. För allt som inte händer av tro, det är synd.</div>
  </div>
  <div class="chapter" id='15'><h2>Kapitel 15</h2>
   <div class="verse"><i>1</i>Vi som är starka måste bära de svagas svagheter och inte leva för oss själva.</div>
   <div class="verse"><i>2</i>Var och en av oss ska leva för att behaga sin nästa, göra honom gott och bygga upp honom.</div>
   <div class="verse"><i>3</i>Kristus levde inte för att behaga sig själv, utan det gick honom som det står skrivet: "Dina hånares hån har fallit över mig."</div>
   <div class="verse"><i>4</i>Allt som skrevs för länge sedan är till för att undervisa oss, så att vi genom uthållighet och genom den tröst som skrifterna ger kan behålla vårt hopp.</div>
   <div class="verse"><i>5</i>Gud som ger uthållighet och tröst ska ge er att vara eniga med varandra genom att följa Kristus Jesus,</div>
   <div class="verse"><i>6</i>så att ni tillsammans och med en mun prisar vår Herre Jesus Kristus Gud och Fader.</div>
   <div class="verse"><i>7</i>Därför ska ni vänligt ta emot varandra, liksom Kristus har tagit emot er för Guds ära.</div>
   <div class="verse"><i>8</i>Jag menar det här: Kristus har tjänat de omskurna, för att visa att Gud håller sitt ord, och för att bekräfta de löften som gavs åt våra förfäder.</div>
   <div class="verse"><i>9</i>hedningarna har också fått anledning att prisa Gud för hans barmhärtighet. Det står också skrivet: "Därför vill jag prisa dig bland hedningarna och sjunga lovsånger till ditt namn."</div>
   <div class="verse"><i>10</i>Det står också skrivet: "Gläd er, ni hedningar, tillsammans med hans folk."</div>
   <div class="verse"><i>11</i>och så här: "Lova Herren, alla hedningar, ja, alla folk ska prisa honom."</div>
   <div class="verse"><i>12</i>Så säger också Jesaja: "Från Isais rot ska ett skott komma, han som ska resa sig för att härska över hedningarna. På honom ska hedningarna sätta sitt hopp."</div>
   <div class="verse"><i>13</i>Men må hoppets Gud fylla er med all glädje och frid genom tron, så att ert hopp blir rikt genom den helige Andens kraft.</div>
   <div class="verse"><i>14</i>Jag är redan säker på att ni, mina bröder, själva är fulla av godhet, fyllda med all kunskap och kan förmana varandra.</div>
   <div class="verse"><i>15</i>ändå har jag skrivit till er på ett något utmanande sätt med fler påminnelser, tack vare den nåd Gud har gett mig.</div>
   <div class="verse"><i>16</i>att jag tjänar Kristus Jesus bland hedningarna och är en präst som förvaltar Guds evangelium, så att hedningarna blir ett offer som behagar honom, helgat genom den helige Ande.</div>
   <div class="verse"><i>17</i>Alltså har jag något att berömma mig över i Kristus Jesus när det gäller min tjänst för Gud.</div>
   <div class="verse"><i>18</i>För jag vågar inte prata om något annat än det som Kristus har gjort genom mig för att få hedningarna att lyda, genom ord och handling,</div>
   <div class="verse"><i>19</i>genom kraften i tecken och under, genom Andens kraft. Så har jag från Jerusalem och runt omkring ända till Illyrien överallt förkunnat evangeliet om Kristus.</div>
   <div class="verse"><i>20</i>Jag har varit noga med att inte förkunna evangeliet där Kristus namn redan var känt, för jag ville inte bygga på någon annans grund.</div>
   <div class="verse"><i>21</i>utan det har gått som det står: "De som inget har hört talas om honom ska få se, och de som inget har hört ska förstå."</div>
   <div class="verse"><i>22</i>Det är också därför som jag så många gånger har hindrats från att komma till er.</div>
   <div class="verse"><i>23</i>Men nu när jag inte har något mer att göra i dessa områden och har längtat efter er i många år,</div>
   <div class="verse"><i>24</i>jag vill besöka er när jag reser till Spanien. Jag hoppas att få träffa er på vägen och att ni ska hjälpa mig på resan dit, efter att jag först har fått träffa er ordentligt.</div>
   <div class="verse"><i>25</i>Men nu far jag till Jerusalem med understöd åt de heliga.</div>
   <div class="verse"><i>26</i>Macedonien och Akaja har nämligen känt sig manade att göra ett sammanskott åt dem bland de heliga i Jerusalem, som lever i fattigdom.</div>
   <div class="verse"><i>27</i>Ja, de har känt sig kallade till det. De är också skyldiga dem något. För om hedningarna har fått del av deras andliga gåvor, så bör de å sin sida tjäna dem med kroppsliga saker. --</div>
   <div class="verse"><i>28</i>När jag har gjort det här klart och lämnat över det insamlade till dem, planerar jag att resa till Spanien och komma förbi er stad.</div>
   <div class="verse"><i>29</i>Jag vet att när jag kommer till er, kommer jag med Kristus fulla välsignelse.</div>
   <div class="verse"><i>30</i>Nu ber jag er, mina bröder, vid vår Herre Jesus Kristus och vid kärleken genom Anden, att hjälpa mig i min kamp genom att be för mig till Gud,</div>
   <div class="verse"><i>31</i>att jag ska räddas från de olydiga i Judeen och att stödet jag tar med till Jerusalem ska tas väl emot av de heliga.</div>
   <div class="verse"><i>32</i>Så kommer jag, om Gud vill, glad till er och får vila tillsammans med er.</div>
   <div class="verse"><i>33</i>Fridens Gud ska vara med er alla. Amen.</div>
  </div>
  <div class="chapter" id='16'><h2>Kapitel 16</h2>
   <div class="verse"><i>1</i>Jag rekommenderar vår syster Febe till er, hon är församlingstjänarinna i Kenkrea.</div>
   <div class="verse"><i>2</i>Ta emot henne i Herren, som det passar heliga, och hjälp henne i allt hon behöver er hjälp med. För hon har hjälpt många, inklusive mig.</div>
   <div class="verse"><i>3</i>Hälsa Priska och Akvila, mina medarbetare i Kristus Jesus.</div>
   <div class="verse"><i>4</i>De har riskerat sitt liv för mig. Inte bara jag tackar dem, utan alla hednaförsamlingar gör det också.</div>
   <div class="verse"><i>5</i>Hälsa också församlingen som möts i deras hem. Hälsa Epenetus, min älskade bror, den första från Asien som kom till Kristus.</div>
   <div class="verse"><i>6</i>Hälsa Maria, som har jobbat mycket för er.</div>
   <div class="verse"><i>7</i>Hälsa Andronikus och Junias, mina landsmän och medfångar, som har bra rykte bland apostlarna och som har varit kristna längre än jag.</div>
   <div class="verse"><i>8</i>Hälsa Ampliatus, min älskade bror i Herren.</div>
   <div class="verse"><i>9</i>Hälsa Urbanus, vår medarbetare i Kristus, och Stakys, min älskade bror.</div>
   <div class="verse"><i>10</i>Hälsa Apelles, som har prövats i Kristus. Hälsa dem som hör till Aristobulus familj.</div>
   <div class="verse"><i>11</i>Hälsa Herodion, min landsman. Hälsa dem från Narcissus familj som är i Herren.</div>
   <div class="verse"><i>12</i>Hälsa Tryfena och Tryfosa, som jobbar för Herren. Hälsa Persis, den älskade systern, som har jobbat mycket för Herren.</div>
   <div class="verse"><i>13</i>Hälsa Rufus, den utvalda i Herren, och hans mor, som har varit som en mor för mig.</div>
   <div class="verse"><i>14</i>Hälsa Asynkritus, Flegon, Hermes, Patrobas, Hermas och de bröder som är tillsammans med dem.</div>
   <div class="verse"><i>15</i>Hälsa Filologus och Julia, Nereus och hans syster och Olympas och alla de heliga som är tillsammans med dem.</div>
   <div class="verse"><i>16</i>Hälsa varandra med en helig kyss. Alla Kristus församlingar hälsar er.</div>
   <div class="verse"><i>17</i>Men jag uppmanar er, mina bröder, att ni ska se upp för dem som orsakar splittring och kan leda er vilse, mot den lära ni har lärt er. Håll er borta från dem.</div>
   <div class="verse"><i>18</i>För sådana tjänar inte vår Herre Kristus, utan sin egen mage. Genom sina snälla ord och sitt smicker lurar de oskyldiga människors hjärtan.</div>
   <div class="verse"><i>19</i>Er lydnad är ju känd av alla. Jag gläder mig över er därför. Men jag önskar att ni var visa när det gäller det goda och oskyldiga när det gäller det onda.</div>
   <div class="verse"><i>20</i>Fridens Gud ska snart krossa Satan under era fötter. Vår Herre Jesus Kristus nåd ska vara med er.</div>
   <div class="verse"><i>21</i>Timoteus, min medarbetare, hälsar er, och det gör också Lucius, Jason och Sosipater, mina landsmän.</div>
   <div class="verse"><i>22</i>Jag, Tertius, som har skrivit ner detta brev, hälsar er i Herren.</div>
   <div class="verse"><i>23</i>Gajus, min och hela församlingens värd, hälsar er. Erastus, stadens ekonom och bror Kvartus hälsar er.</div>
   <div class="verse"><i>24</i>
   </div>
   <div class="verse"><i>25</i>Men honom som kan styrka er, enligt det evangelium jag förkunnar och min predikan om Jesus Kristus, ja, enligt den hemlighet som nu har uppenbarats och som tidigare under oändliga tider varit outtalad,</div>
   <div class="verse"><i>26</i>men som nu har uppenbarats och, enligt den evige Gudens befallning, med stöd av profetiska skrifter, förkunnats bland alla hedningar, för att upprätta lydnad för tron bland dem --</div>
   <div class="verse"><i>27</i>honom, den ende vise Guden, tillhör äran, genom Jesus Kristus, i evigheternas evigheter. Amen.</div>
  </div>
 </div>
 