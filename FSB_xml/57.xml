<BIBLEBOOK bname="Philemon" bnumber="57" bsname="Brevet till Filemon">
  <CHAPTER cnumber="1">
   <VERS vnumber="1">Paulus, Kristus Jesus fånge och bror Timoteus hälsa Filemon, vår älskade bror och medarbetare,</VERS>
   <VERS vnumber="2">och Appfia, vår syster och Arkippus, vår medkämpe och den församling som samlas i ditt hus.</VERS>
   <VERS vnumber="3">Nåd ska vara med er och frid från Gud, vår Far och Herren Jesus Kristus.</VERS>
   <VERS vnumber="4">Jag tackar min Gud alltid, när jag tänker på dig i mina böner,</VERS>
   <VERS vnumber="5">för jag har hört om den kärlek och den tro som du har till Herren Jesus och som du bevisar mot alla de heliga.</VERS>
   <VERS vnumber="6">Min bön är att den tro du har gemensam med oss ska visa sig verksam, i det att du fullt inser hur mycket gott vi har i Kristus.</VERS>
   <VERS vnumber="7">För jag har fått mycke glädje och tröst av den kärlek varmed du, min bror, har vederkvickt de heligas hjärtan.</VERS>
   <VERS vnumber="8">Därför, fastän jag med mycke frimodighet i Kristus kunde befalla dig att göra vad du nu ska göra,</VERS>
   <VERS vnumber="9">beder jag dig dock hellre om det för kärlekens skull -- jag, sådan jag nu är, den gamle Paulus, han som till det nu är en Kristus Jesus fånge.</VERS>
   <VERS vnumber="10">ja, jag ber dig för min son, den som jag har fött i min fångenskap, för Onesimus,</VERS>
   <VERS vnumber="11">som tidigare inte alls var dig till "till gagn", men som nu är både dig och mig till stort gagn.</VERS>
   <VERS vnumber="12">Han sänder jag här tillbaka till dig. När jag så gör, är det som skickade jag iväg mitt eget hjärta.</VERS>
   <VERS vnumber="13">Jag hade väl själv velat behålla honom hos mig, så att han å dina vägnar kunde har betjänat mig i den fångenskap som jag utstår för evangeliets skull.</VERS>
   <VERS vnumber="14">Men utan ditt samtycke ville jag inget göra, för det goda du gjorde skulle ju inte ske som av tvång, utan göras av fri vilja.</VERS>
   <VERS vnumber="15">När han för en liten tid blev skild från dig, blev detta möjligen just för att du skulle få honom igen för alltid,</VERS>
   <VERS vnumber="16">nu inte längre som en slav, utan som något vida mer än en slav: som en älskad bror. Detta är han redan för mig i högsta måtto. Hur mycket mer då för dig, han, din bror både efter köttet och i Herren!</VERS>
   <VERS vnumber="17">Om du alltså håller mig för din medbroder, så ta emot honom som du skulle ta emot mig själv.</VERS>
   <VERS vnumber="18">Har han gjort dig någon orätt, eller är han dig något skyldig, så för upp det på min räkning.</VERS>
   <VERS vnumber="19">Jag, Paulus, skriver här med egen hand: "Jag ska själv betala det." Jag skulle också kunna säga: "För upp det på din räkning." För du har ju en ännu större skuld till mig, nämligen -- dig själv.</VERS>
   <VERS vnumber="20">Ja, min bror, ska jag "få gagn" av dig i Herren! Vederkvick mitt hjärta i Kristus.</VERS>
   <VERS vnumber="21">Det är för att jag är säker på din lydaktighet som jag har skrivit detta till dig. Jag vet att du kommer att göra ännu mer än jag begär.</VERS>
   <VERS vnumber="22">Så tillägger jag: bered dig på att ge mig härbärge. Jag hoppas nämligen att jag genom era böner ska bli skänkt åt er.</VERS>
   <VERS vnumber="23">Epafras, min medfånge i Kristus Jesus, hälsar dig.</VERS>
   <VERS vnumber="24">så göra också Markus, Aristarkus, Demas och Lukas, mina medarbetare.</VERS>
   <VERS vnumber="25">Herrens, Jesus Kristus, nåd ska vara med er ande.</VERS>
  </CHAPTER>
 </BIBLEBOOK>
 