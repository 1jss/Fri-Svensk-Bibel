<BIBLEBOOK bname="Prediger" bnumber="21" bsname="Predikaren">
  <CHAPTER cnumber="1">
   <VERS vnumber="1">Detta är predikarens ord, Davids sons, kungens i Jerusalem.</VERS>
   <VERS vnumber="2">Fåfängligheters fåfänglighet! säger Predikaren. Fåfängligheters fåfänglighet! Allt är fåfänglighet!</VERS>
   <VERS vnumber="3">Vad förmån har människan av all möda som hon gör sig under solen?</VERS>
   <VERS vnumber="4">Släkte går och släkte kommer och jorden står i evighet kvar.</VERS>
   <VERS vnumber="5">Solen går upp och solen går ned och har sedan igen brått att komma till den ort där hon går upp.</VERS>
   <VERS vnumber="6">Vinden far mot söder och vänder sig så mot norr. Den vänder sig och vänder sig, allt medan den far fram och så börjar den igen sitt kretslopp.</VERS>
   <VERS vnumber="7">Alla floder rinna ut i havet och ändå blir havet aldrig fullt. Där floderna tidigare har runnit, dit rinna de ständigt åter.</VERS>
   <VERS vnumber="8">Alla arbetar utan rast. Ingen kan utsäga det. Ögat mättas inte av att se och örat blir inte fullt av att höra.</VERS>
   <VERS vnumber="9">Vad som har varit är vad som kommer att vara och vad som har hänt är vad som kommer att hända. Inget nytt händer under solen.</VERS>
   <VERS vnumber="10">Inträffar något som man ville säga: "Se, detta är nytt", så har detsamma ändå skett redan förut, i gamla tider, som var före oss.</VERS>
   <VERS vnumber="11">Man kommer inte ihåg dem som levde före oss. Dem som ska uppstå efter oss ska man inte heller komma ihåg bland dem som lever ännu senare.</VERS>
   <VERS vnumber="12">Jag, Predikaren, var kung över Israel i Jerusalem.</VERS>
   <VERS vnumber="13">Jag vände mitt hjärta till att begrunda och utrannsaka genom vishet allt vad som händer under himmelen. Sådant är ett uselt besvär, som Gud har gett människors barn till att plåga sig med.</VERS>
   <VERS vnumber="14">När jag nu såg på allt vad som händer under himlen, se, då var det allt fåfänglighet och ett jagande efter vind.</VERS>
   <VERS vnumber="15">Det som är krokigt kan inte bli rakt och det som inte finns kan inte komma med i någon räkning.</VERS>
   <VERS vnumber="16">Jag sa i mitt hjärta: "Se, jag har förvärvat mig stor vishet och jag har förökat den, så att den övergår allas som före mig har regerat över Jerusalem. Ja, vishet och insikt har mitt hjärta inhämtat i rikt mått."</VERS>
   <VERS vnumber="17">Men när jag nu vände mitt hjärta till att förstå vishet och till att förstå oförnuft och dårskap, då insåg jag att också detta var ett jagande efter vind.</VERS>
   <VERS vnumber="18">För där mycke vishet är, där är mycke grämelse. Den som förökar sin insikt, han förökar sin plåga.</VERS>
  </CHAPTER>
  <CHAPTER cnumber="2">
   <VERS vnumber="1">Jag sa i mitt hjärta: "Nåväl, jag vill pröva hur glädje kommer dig, gör dig nu goda dagar." Men se, också detta var fåfänglighet.</VERS>
   <VERS vnumber="2">Jag måste säga om löjet: "Det är dårskap" och om glädjen: "Vad gagnar den till?"</VERS>
   <VERS vnumber="3">I mitt hjärta begrundade jag hur jag skulle pläga min kropp med vin -- allt medan mitt hjärta ägnade sig åt vishet -- och hur jag skulle hålla fast vid dårskap, till dess jag finge se vad som vore bäst för människors barn att göra under himlen, de dagar de leva.</VERS>
   <VERS vnumber="4">Jag företog mig stora arbeten, jag byggde hus åt mig, jag planterade vingårdar åt mig.</VERS>
   <VERS vnumber="5">Jag anlade åt mig lustgårdar och parker och planterade i dem alla slags fruktträd.</VERS>
   <VERS vnumber="6">Jag anlade vattendammar åt mig för att ur dem vattna den skog av träd, som växte upp.</VERS>
   <VERS vnumber="7">Jag köpte slavar och slavinnor och hemfödda tjänare fostrades åt mig. Jag fick också boskap, fäkreatur och får, i större myckenhet än någon som före mig hade varit i Jerusalem.</VERS>
   <VERS vnumber="8">Jag samlade mig också silver och guld och allt vad kungar och länder kunna äga. Jag skaffade mig sångare och sångerskor och vad som är människors lust: en hustru, ja, många.</VERS>
   <VERS vnumber="9">Så blev jag stor, allt mer och mer, större än någon som före mig hade varit i Jerusalem. Under detta bevarade jag ändå min vishet.</VERS>
   <VERS vnumber="10">Inget som mina ögon begärde undanhöll jag dem och ingen glädje nekade jag mitt hjärta. För mitt hjärta fann glädje i all min möda och detta var min behållna del av all min möda.</VERS>
   <VERS vnumber="11">Men när jag så vände mig till att betrakta alla de verk som mina händer hade gjort och den möda som jag hade nedlagt på dem, se, då var det allt fåfänglighet och ett jagande efter vind. Ja, under solen finns inget som kan räknas för vinning.</VERS>
   <VERS vnumber="12">När jag alltså vände mig till att jämföra vishet med oförnuft och dårskap -- för vad kunna de människor göra, som kommer efter kungen, annat än detsamma som man redan tidigare har gjort? --</VERS>
   <VERS vnumber="13">då insåg jag att visheten väl har samma företräde framför dårskapen, som ljuset har framför mörkret:</VERS>
   <VERS vnumber="14">Den vise har ögon i sitt huvud, men dåren vandrar i mörker. Dock märkte jag att det går den ene som den andre.</VERS>
   <VERS vnumber="15">Då sa jag i mitt hjärta: "Som det går dåren, så ska det också gå mig. Vad nytta har då eftersom jag är förmer i vishet?" Jag sa i mitt hjärta att också detta var fåfänglighet.</VERS>
   <VERS vnumber="16">För den vises minne varar inte i evighet, liksom litet som dårens. I kommande dagar ska ju alltsammans redan vara förgätet. Måste inte den vise dö såväl som dåren?</VERS>
   <VERS vnumber="17">Jag blev trött på livet, för illa behagade mig vad som händer under solen, eftersom allt är fåfänglighet och ett jagande efter vind.</VERS>
   <VERS vnumber="18">Ja, jag blev trött på all den möda som jag hade gjort mig under solen, eftersom jag åt någon annan som ska komma efter mig måste lämna vad jag har gjort.</VERS>
   <VERS vnumber="19">Vem vet om han ska vara en vis man eller en dåre? Men ändå ska han få bestämma över allt det varpå jag har nedlagt min möda och min vishet under solen. Också detta är fåfänglighet.</VERS>
   <VERS vnumber="20">Så började jag då att igen förtvivla i mitt hjärta över all den möda som jag hade gjort mig under solen.</VERS>
   <VERS vnumber="21">För om en människa med vishet och insikt och skicklighet har utstått sin möda, så måste hon dock lämna sin del åt en annan som inte har haft någon möda med den. Också detta är fåfänglighet och ett stort elände.</VERS>
   <VERS vnumber="22">Ja, vad nytta har människan av all möda och hjärteoro som hon gör sig under solen?</VERS>
   <VERS vnumber="23">Alla hennes dagar är ju fulla av plåga och det besvär hon har är fullt av grämelse. Inte ens om natten får hennes hjärta någon ro. Också detta är fåfänglighet.</VERS>
   <VERS vnumber="24">Det är inte en lycka som beror av människan själv, att hon kan äta och dricka och göra sig goda dagar under sin möda. Jag insåg att också detta kommer från Guds hand, hans som har sagt:</VERS>
   <VERS vnumber="25">"Vem kan äta och vem kan njuta, mig förutan?"</VERS>
   <VERS vnumber="26">För åt den människa som täckes honom ger han vishet och insikt och glädje. Men åt syndaren ger han besväret att samla in och lägga tillhopa, för att det sedan ska ges till någon som täckes Gud. Också detta är fåfänglighet och ett jagande efter vind.</VERS>
  </CHAPTER>
  <CHAPTER cnumber="3">
   <VERS vnumber="1">Allting har sin tid och vart företag under himlen har sin stund.</VERS>
   <VERS vnumber="2">Födas har sin tid och dö har sin tid. Plantera har sin tid och rycka upp det planterade har sin tid.</VERS>
   <VERS vnumber="3">Dräpa har sin tid och läka har sin tid. Bryta ner har sin tid och bygga upp har sin tid.</VERS>
   <VERS vnumber="4">Gråta har sin tid och le har sin tid. Klaga har sin tid och dansa har sin tid.</VERS>
   <VERS vnumber="5">Kasta undan stenar har sin tid och samla ihop stenar har sin tid. Taga i famn har sin tid och avhålla sig från famntag har sin tid.</VERS>
   <VERS vnumber="6">Söka upp har sin tid och tappa bort har sin tid. Förvara har sin tid och kasta bort har sin tid.</VERS>
   <VERS vnumber="7">Riva sönder har sin tid och sy ihop har sin tid. Tiga har sin tid och tala har sin tid.</VERS>
   <VERS vnumber="8">Älska har sin tid och hata har sin tid. Krig har sin tid och fred har sin tid.</VERS>
   <VERS vnumber="9">Vad förmån av sin möda har då den som arbetar?</VERS>
   <VERS vnumber="10">Jag såg vilket besvär Gud har gett människors barn till att plåga sig med.</VERS>
   <VERS vnumber="11">Allt har han gjort skönt för sin tid, ja, han har också lagt evigheten i människornas hjärtan, dock så, att de inte förmå att till fullo, från början fram till änden, fatta det verk som Gud har gjort.</VERS>
   <VERS vnumber="12">Jag insåg att inget är bättre för dem, än att de är glada och göra sig goda dagar, så länge de leva.</VERS>
   <VERS vnumber="13">Men om någon kan äta och dricka och njuta vad som är gott under all sin möda, så är också detta en Guds gåva.</VERS>
   <VERS vnumber="14">Jag insåg att allt vad Gud gör ska stanna kvar i evighet. Man kan inte lägga något därtill, inte heller ta något därifrån. Gud har så gjort, för att man ska frukta honom.</VERS>
   <VERS vnumber="15">Vad som är, det var redan förut och vad som kommer att ske, det blev också redan förut. Gud söker bara fram det förgångna.</VERS>
   <VERS vnumber="16">Ytterligare såg jag under solen att på domarsätet rådde orättfärdighet och på rättfärdighetens säte orättfärdighet.</VERS>
   <VERS vnumber="17">Då sa jag i mitt hjärta: Både den rättfärdige och den orättfärdige ska Gud döma. För vart företag och allt vad man gör har sin tid hos honom.</VERS>
   <VERS vnumber="18">Jag sa i mitt hjärta: För människornas skull händer detta, för att Gud ska pröva dem och för att de själva ska inse att de är som fänad.</VERS>
   <VERS vnumber="19">För det går människors barn som det går fänaden, dem alla går det lika. Såsom fänaden dör, så dö också de. Enahanda ande har de också alla. Ja, människorna har inget framför fänaden, för allt är fåfänglighet.</VERS>
   <VERS vnumber="20">Alla går de till samma mål. Alla have de kommit av stoft och alla ska de igen bli stoft.</VERS>
   <VERS vnumber="21">Vem kan vet om människornas ande att den stiger uppåt och om fänadens ande att den far ner under jorden?</VERS>
   <VERS vnumber="22">Jag såg att inget är bättre för människan, än att hon är glad under sitt arbete. För detta är den del hon får. För vem kan föra henne tillbaka, så att hon får se och har glädje av vad som ska ske efter henne?</VERS>
  </CHAPTER>
  <CHAPTER cnumber="4">
   <VERS vnumber="1">Ytterligare såg jag på alla de våldsgärningar som förövas under solen. Jag såg förtryckta fälla tårar och ingen fanns, som tröstade dem. Jag såg dem lida övervåld av sina förtryckares hand och ingen fanns, som tröstade dem.</VERS>
   <VERS vnumber="2">Då prisade jag de döda, som redan hade fått dö, lyckliga framför de levande, som ännu leva.</VERS>
   <VERS vnumber="3">Men lycklig framför båda prisade jag den som ännu inte hade kommit till, den som hade sluppit att se vad ont som göres under solen.</VERS>
   <VERS vnumber="4">Jag såg att all möda och all skicklighet i vad som göres inte är annat än den enes avund mot den andre. Också detta är fåfänglighet och ett jagande efter vind.</VERS>
   <VERS vnumber="5">Dåren lägger händerna i kors och tär så sitt eget kött.</VERS>
   <VERS vnumber="6">Ja, bättre är en handfull ro än båda händerna fulla med möda och med jagande efter vind.</VERS>
   <VERS vnumber="7">Ytterligare såg jag något som är fåfänglighet under solen:</VERS>
   <VERS vnumber="8">mången finns, som står ensam och inte har någon och sig, varken son eller bror. Ändå är det ingen ände på all hans möda och hans ögon bli inte mätta på rikedom. För vem mödar jag mig då och nekar mig själv vad som är gott? Också detta är fåfänglighet och ett uselt besvär.</VERS>
   <VERS vnumber="9">Bättre är att vara två än en, för de två få större vinning av sin möda.</VERS>
   <VERS vnumber="10">Om någondera faller, så kan ju den andre resa upp sin medbroder. Men ve den ensamme, om han faller och inte en annan finns, som kan resa upp honom.</VERS>
   <VERS vnumber="11">Likaledes, om två ligga tillsammans, så har de det varmt. Men hur ska den ensamme bli varm?</VERS>
   <VERS vnumber="12">Om någon kan slå ner den som är ensam, så hålla dock två stånd mot angriparen. En tretvinnad tråd brister inte så snart.</VERS>
   <VERS vnumber="13">Bättre är en gammal kung som är dåraktig och inte har förstånd nog att låta varna sig är en fattig yngling med vishet.</VERS>
   <VERS vnumber="14">För från fängelset gick en gång en sådan till kungavälde, fastän han var född i fattigdom i den andres rike.</VERS>
   <VERS vnumber="15">Jag såg hur alla som levde och rörde sig under solen följde ynglingen, denna nye som skulle gå i den förres ställe.</VERS>
   <VERS vnumber="16">det var ingen ände på hela skaran av alla dem som han gick i spetsen för. Men ändå har de efterkommande ingen glädje av honom. För också detta är fåfänglighet och ett jagande efter vind.</VERS>
   <VERS vnumber="17">Bevara din fot, när du går till Guds hus. Att komma dit för att höra är bättre än något slaktoffer som dårarna frambära. För de är oförståndiga och göra så vad ont är.</VERS>
  </CHAPTER>
  <CHAPTER cnumber="5">
   <VERS vnumber="1">Var inte obetänksam med din mun och låt inte ditt hjärta förhasta sig med att uttala något ord inför Gud. Gud är ju i himlen och du är på jorden. Låt för det dina ord vara få.</VERS>
   <VERS vnumber="2">För tanklöshet har med sig mångahanda besvär och en dåres röst har överflöd på ord.</VERS>
   <VERS vnumber="3">När du har gjort ett löfte åt Gud, så dröj inte att infria det. För till dårar har han inte behag. Det löfte du har gett ska du infria.</VERS>
   <VERS vnumber="4">Det är bättre att du inget lovar, än att du gör ett löfte och inte infriar det.</VERS>
   <VERS vnumber="5">Låt inte din mun dra skuld över hela din kropp. Säg inte inför Guds sändebud att det var ett förhastande. Inte vill du att Gud ska förtörnas för ditt tals skull, så att han fördärvar sina händers verk?</VERS>
   <VERS vnumber="6">Se, där mycke tanklöshet och fåfänglighet är, där är också en myckenhet av ord. Ja, Gud ska du frukta.</VERS>
   <VERS vnumber="7">Om du ser att den fattige förtryckes och att rätt och rättfärdighet våldföres i landet, så förundra dig inte över det. För på den höge vaktar en högre och andra ännu högre vakta på dem båda.</VERS>
   <VERS vnumber="8">Vid allt detta är det en förmån för ett land att har en kung som så styr, att marken blir brukad.</VERS>
   <VERS vnumber="9">Den som så älskar pengar blir inte mätt på pengar och den som älskar rikedom har ingen vinning av det. Också detta är fåfänglighet.</VERS>
   <VERS vnumber="10">När ägodelarna förökas, bli också de som äta av dem många. Till vad nytta är de då för ägaren, utom att hans ögon få se dem?</VERS>
   <VERS vnumber="11">Söt är arbetarens sömn, ska vara sig han har litet eller mycket att äta. Men den rikes överflöd tillåter honom inte att sova.</VERS>
   <VERS vnumber="12">Ett bedrövligt elände som jag har sett under solen är det att hopsparad rikedom kan bli sin ägare till skada.</VERS>
   <VERS vnumber="13">Om rikedomen har gått förlorad för någon genom en olycka, så får hans son, om han har fött en son, alls inget av det.</VERS>
   <VERS vnumber="14">Sådan som han kom ur sin mors liv måste han själv igen gå bort, liksom naken som han kom och för sin möda får han alls inget som han kan ta med sig.</VERS>
   <VERS vnumber="15">Också det är ett bedrövligt elände. Om han måste gå bort alldeles sådan som han kom, vad förmån har han då eftersom han så mödar sig -- för vind?</VERS>
   <VERS vnumber="16">Nej, alla sina livsdagar framlever han i mörker. Mycken grämelse har han och plåga och förtret.</VERS>
   <VERS vnumber="17">Se, vad jag har hittat vara bäst och skönast för människan, det är att hon äter och dricker och gör sig goda dagar vid den möda som hon har under solen, medan de livsdagar vara, som Gud ger henne. För detta är den del hon får.</VERS>
   <VERS vnumber="18">Om Gud åt någon har gett rikedom och skatter och till det förunnat honom makt att njuta härav och att göra sig till godo sin del och att vara glad under sin möda, så är också detta en Guds gåva.</VERS>
   <VERS vnumber="19">För man tänker då inte så mycket på sina livsdagars gång, när Gud förlänar glädje i hjärtat.</VERS>
  </CHAPTER>
  <CHAPTER cnumber="6">
   <VERS vnumber="1">Ett elände som jag har sett under solen och som kommer tungt över människorna är det,</VERS>
   <VERS vnumber="2">när Gud åt någon har gett rikedom och skatter och ära, så att han för sin räkning inget saknar av allt det han önskar sig och Gud sedan inte förunnar honom makt att själv njuta därav, utan låter en främling få njuta av det. Detta är fåfänglighet och en usel plåga.</VERS>
   <VERS vnumber="3">Om en man än finge hundra barn och finge leva i många år, ja, om hans livsdagar skulle bli än så många, men hans själ inte finge njuta sig mätt av hans goda och om han så skulle bli utan begravning, då säger jag: lyckligare än han är ett ofullgånget foster.</VERS>
   <VERS vnumber="4">För som ett fåfängligt saker har detta kommit till världen och i mörker går det bort och i mörker höljes dess namn.</VERS>
   <VERS vnumber="5">det fick inte ens se solen och det vet av intet. Ett sådant har bättre ro än han.</VERS>
   <VERS vnumber="6">Ja, om han än levde i två gånger tusen år utan att få njuta något gott -- gå inte ändå alla till samma mål?</VERS>
   <VERS vnumber="7">All människans möda är för hennes mun och ändå blir hennes hunger inte mättad.</VERS>
   <VERS vnumber="8">För vad förmån har den vise framför dåren? Vad båtar det den fattige, om han förstår att skicka sig inför de levande?</VERS>
   <VERS vnumber="9">Bättre är att se något för ögonen än att fara efter något med begäret. Också detta är fåfänglighet och ett jagande efter vind.</VERS>
   <VERS vnumber="10">Vad som är, det var redan tidigare nämnt vid namn. Förutbestämt var vad en människa skulle bli. Hon kan inte gå till rätta med honom som är mäktigare än hon själv.</VERS>
   <VERS vnumber="11">För om man också ordar än så mycket och genom förökar fåfängligheten, vad förmån har man av det? 7:1.  elektroniska utgåvan.</VERS>
  </CHAPTER>
  <CHAPTER cnumber="7">
   <VERS vnumber="1">För vem vet vad gott som ska hända en människa i livet, under de tomma livsdagar som hon får framleva, lik en skugga? Vem kan säga en människa vad som efter henne ska ske under solen?</VERS>
   <VERS vnumber="2">Bättre är gott namn än god salva och bättre är dödens dag än födelsedagen.</VERS>
   <VERS vnumber="3">Bättre än att gå i gästabudshus är det att gå i sorgehus. För där är slutet för alla människor och den efterlevande ska lägga det på hjärtat.</VERS>
   <VERS vnumber="4">Bättre är grämelse än löje, för av det som gör ansiktet sorgset far hjärtat väl.</VERS>
   <VERS vnumber="5">De visas hjärtan är i sorgehus och dårarnas hjärtan i hus där man glädes.</VERS>
   <VERS vnumber="6">Bättre är att höra förebråelser av en vis man än att få höra sång av dårar.</VERS>
   <VERS vnumber="7">För som sprakandet av törne under grytan, så är dårarnas löje. Också detta är fåfänglighet.</VERS>
   <VERS vnumber="8">För vinningslystnad gör den vise till en dåre och mutor fördärva hjärtat.</VERS>
   <VERS vnumber="9">Bättre är slutet på en sak än dess begynnelse. Bättre är en tålmodig man än en högmodig.</VERS>
   <VERS vnumber="10">Var inte för hastig i ditt sinne till att gräma dig, för grämelse bor i dårars bröst.</VERS>
   <VERS vnumber="11">Fråga inte: "Hur kommer det att forna dagar var bättre än våra?" För inte av vishet kan du fråga så.</VERS>
   <VERS vnumber="12">Jämgod med arvgods är vishet, ja, hon är förmer i värde för dom som se solen.</VERS>
   <VERS vnumber="13">För under vishetens beskärm är man som under penningens beskärm, men den förståndiges förmån är att visheten behåller sin ägare vid liv.</VERS>
   <VERS vnumber="14">Se på Guds verk. Vem kan göra rakt vad han har gjort krokigt?</VERS>
   <VERS vnumber="15">Var alltså vid gott mod under den goda dagen och betänk under den onda dagen att Gud har gjort denna såväl som den andra, för att människan inte ska kunna utfinna något om det som ska ske, när hon är borta.</VERS>
   <VERS vnumber="16">Det ena som det andra har jag sett under mina tomma dagar: mången rättfärdig som har förgåtts i sin rättfärdighet och mången orättfärdig som länge har fått leva i sin ondska.</VERS>
   <VERS vnumber="17">Var inte alltför rättfärdighet och var inte alltför mycket vis. Inte vill du fördärva dig själv?</VERS>
   <VERS vnumber="18">Var inte alltför orättfärdig och var inte en dåre. Inte vill du dö i förtid?</VERS>
   <VERS vnumber="19">Det är bäst att du håller fast vid det ena, utan att ändå släppa det andra. För den som fruktar Gud finner en utväg ur allt detta.</VERS>
   <VERS vnumber="20">Visheten gör den vise starkare än tio väldiga i staden.</VERS>
   <VERS vnumber="21">För ingen människa är så rättfärdig på jorden, att hon gör vad som är gott och inte begår någon synd.</VERS>
   <VERS vnumber="22">Akta inte heller på alla ord som man talar, annars kunde du få höra din egen tjänare uttala förbannelser över dig.</VERS>
   <VERS vnumber="23">Ditt hjärta vet ju att du själv mången gång har uttalat förbannelser över andra.</VERS>
   <VERS vnumber="24">Detta allt har jag försökt att utröna genom vishet. Jag sa: "Jag vill bli vis", men visheten stannade långt borta från mig.</VERS>
   <VERS vnumber="25">Ja, tingens väsen ligger i långt borta, djupt nere i djupet. Vem kan utgrunda det?</VERS>
   <VERS vnumber="26">När jag vände mig med mitt hjärta till att tänka på och begrunda och till att söka visheten och det som är huvudsumman och till att förstå ogudaktigheten i dess dårskap och dåraktigheten i dess oförnuft,</VERS>
   <VERS vnumber="27">då fann jag något som var bittrare än döden: kvinnan, hon som själv är ett nät och har ett hjärta som är en fälla och armar som är bojor. Den som täckes Gud kan undkomma henne, men syndaren blir hennes fånge.</VERS>
   <VERS vnumber="28">Se, detta fann jag, säger Predikaren, då jag la det ena till det andra för att komma till huvudsumman.</VERS>
   <VERS vnumber="29">Något ges , som min själ beständigt har sökt, men som jag inte har funnit: väl har jag hittat en man bland tusen, men en kvinna har jag inte hittat i hela hopen.</VERS>
   <VERS vnumber="30">Dock se, detta har jag funnit, att Gud har gjort människorna sådana de borde vara, men själva tänka de ut mångahanda funder.</VERS>
  </CHAPTER>
  <CHAPTER cnumber="8">
   <VERS vnumber="1">Vem är lik den vise och vem förstår att så uttyda en sak? Visheten gör människans ansikte ljust, genom den förvandlas det råa i hennes uppsyn.</VERS>
   <VERS vnumber="2">Jag säger er: Lyssna på kungens bud, ja, gör det för den eds skull som du har svurit vid Gud.</VERS>
   <VERS vnumber="3">Förhasta dig inte att överge honom, inlåt dig inte på något som är ont. Han kan ju göra allt vad han vill.</VERS>
   <VERS vnumber="4">För en kungs ord är mäktigt och vem kan säga till honom: "Vad gör du?"</VERS>
   <VERS vnumber="5">Den som håller budet ska inte veta av något ont. Tid och sätt ska den vises hjärta lära känna.</VERS>
   <VERS vnumber="6">För vart företag har sin tid och sitt sätt och en människas ondska kommer tungt över henne.</VERS>
   <VERS vnumber="7">Hon vet ju inte vad som kommer att ske. Vem kan säga henne hur något kommer att ske?</VERS>
   <VERS vnumber="8">Ingen människa har makt över vinden, till att hejda den, inte heller har någon makt över dödens dag, inte heller finns flykt i krig. Så kan ogudaktigheten inte rädda sin man.</VERS>
   <VERS vnumber="9">Allt detta såg jag, när jag gav akt på allt vad som händer under solen, i en tid då den ena människan har makt över den andra, henne till olycka.</VERS>
   <VERS vnumber="10">Ock likaledes såg jag att de ogudaktiga fick komma i sin grav och gå till vila, medan sådana som hade gjort vad rätt var måste dra bort från den Heliges boning och blev förgätna i staden. Också detta är fåfänglighet.</VERS>
   <VERS vnumber="11">Därför att dom inte direkt går över vad ont som göres, få människors barn mod att göra det ont är,</VERS>
   <VERS vnumber="12">eftersom syndaren hundra gånger kan göra det onda och ändå får länge leva. Dock vet jag ju att det ska gå de gudfruktiga väl, för att de frukta Gud,</VERS>
   <VERS vnumber="13">men att det inte ska gå den ogudaktige väl och att hans dagar inte ska förlängas, som skuggan förlänges, eftersom han inte fruktar Gud.</VERS>
   <VERS vnumber="14">En fåfänglighet som händer här på jorden är det att rättfärdiga finnas, vilka det går som hade de gjort de ogudaktigas gärningar och att ogudaktiga finnas, vilka det går som hade de gjort de rättfärdigas gärningar. Jag sa: Också detta är fåfänglighet.</VERS>
   <VERS vnumber="15">Så prisade jag då glädjen och fann att inget är bättre för människan under solen, än att hon äter också dricker och är glad, så att detta får följa henne vid hennes möda, under de livsdagar som Gud ger henne under solen.</VERS>
   <VERS vnumber="16">När jag vände mitt hjärta till att förstå vishet och till att betrakta det besvär som man gör sig på jorden utan att få sömn i sina ögon, varken dag eller natt,</VERS>
   <VERS vnumber="17">då insåg jag att det är så med alla Guds arbete, att människan inte förmår fatta vad som händer under solen. För hur mycket en människa än mödar sig för att utforska det, fattar hon det ändå inte. Om någon vis man tänker att han ska kunna förstå det, så kommer han ändå inte att kunna fatta det.</VERS>
  </CHAPTER>
  <CHAPTER cnumber="9">
   <VERS vnumber="1">Ja, allt detta har jag besinnat och jag har sökt pröva allt detta, hur de rättfärdiga och de visa och deras verk är i Guds våld. Varken om kärlek eller hat kan en människa vet något förut. Allt kan förestå henne.</VERS>
   <VERS vnumber="2">Ja, allt kan vederfaras alla. Det går den rättfärdige som den ogudaktige, den gode och rene som den orene, den som offrar som den vilken inte offrar. Den gode räknas liksom med syndaren, den som svär blir lik den som har respekt för att svära.</VERS>
   <VERS vnumber="3">Ett elände vid allt som händer under solen är detta, att det går alla lika. Därför är också människornas hjärtan fulla med ondska och oförnuft är i deras hjärtan, så länge de leva. Sedan måste de ner bland de döda.</VERS>
   <VERS vnumber="4">För den som utkoras att vara i de levandes skara finns ju ännu något att hoppas. För bättre är att vara en levande hund än ett dött lejon.</VERS>
   <VERS vnumber="5">Väl vet de som lever att de måste dö, men de döda vet alls intet och de har ingen vinning mer att vänta, utan deras minne är förgäten.</VERS>
   <VERS vnumber="6">Både deras kärlek och deras hat och deras avund har redan nått sin ände och aldrig någonsin få de mer någon del i vad som händer under solen.</VERS>
   <VERS vnumber="7">Nåväl, så ät då ditt bröd med glädje och drick ditt vin med glatt hjärta, för Gud har redan i förväg gett sitt beröm till vad du gör.</VERS>
   <VERS vnumber="8">Låt dina kläder alltid vara vita och låt aldrig olja fattas på ditt huvud.</VERS>
   <VERS vnumber="9">Njut livet med någon kvinna som du älskar, så länge de tomma livsdagar vara, som förlänas dig under solen, ja, under alla dina tomma dagar. För detta är den del du får i livet vid den möda som du gör dig under solen.</VERS>
   <VERS vnumber="10">Allt vad du förmår uträtta med din kraft ska du söka uträtta. För i dödsriket, dit du går, kan man inte verka eller tänka, där finns ingen insikt eller vishet.</VERS>
   <VERS vnumber="11">Ytterligare såg jag under solen att det inte beror av de snabba hur de lyckas i löpandet, inte av hjältarna hur striden utfaller, inte av de visa hur de få sitt bröd, inte av de kloka vad rikedom de förvärva, eller av de kloka vad ynnest de vinna, utan att allt för dem beror av tid och lägenhet.</VERS>
   <VERS vnumber="12">För människan känner inte sin tid, liksom litet som fiskarna, vilka fångas i olycksnätet, eller fåglarna, vilka fastna i snaran. Såsom dessa, så snärjas också människornas barn på olyckans tid, när ofärd plötsligt faller över dem.</VERS>
   <VERS vnumber="13">Också detta såg jag under solen, ett visdomsverk, som tycktes mig stort:</VERS>
   <VERS vnumber="14">Det fanns en liten stad med få invånare och mot den kom en stor kung och belägrade den och byggde stora bålverk mot den.</VERS>
   <VERS vnumber="15">Men där fanns en fattig man som var vis. Denne räddade staden genom sin vishet. Dock, sedan tänkte ingen människa på denna fattige man.</VERS>
   <VERS vnumber="16">Då sa jag: Väl är vishet bättre än styrka, men den fattiges vishet blir inte föraktad och hans ord bli inte hörda.</VERS>
   <VERS vnumber="17">De vises ord, om de också höras helt stilla, är större än allt ropande av en dårarnas överste.</VERS>
   <VERS vnumber="18">Bättre är vishet än krigsredskap. För en enda som felar kan fördärva mycket gott.</VERS>
  </CHAPTER>
  <CHAPTER cnumber="10">
   <VERS vnumber="1">Giftflugor vålla stank och jäsning i salvoberedarens salva. Så uppväger ett grand av dårskap både vishet och ära.</VERS>
   <VERS vnumber="2">Den vise har sitt hjärta åt höger, men dåren har sitt hjärta åt vänster.</VERS>
   <VERS vnumber="3">Ja, varhelst dåren går kommer hans förstånd till korta och till alla säger han ifrån, att han är en dåre.</VERS>
   <VERS vnumber="4">Om hos en furste ilska uppstår mot dig, så håll dig dock stilla, för saktmod gör stora synder ogjorda.</VERS>
   <VERS vnumber="5">Ett elände ges , som jag har sett under solen, ett fel som beror av den som har makten:</VERS>
   <VERS vnumber="6">att dårskap sättes på höga platser, medan förnämliga män få sitta i förnedring.</VERS>
   <VERS vnumber="7">Jag har sett slavar färdas till häst och hövdingar få gå till fots som slavar.</VERS>
   <VERS vnumber="8">Den som gräver en grop, han faller själv i det och den som river ner en mur, honom stinger ormen.</VERS>
   <VERS vnumber="9">Den som vältrar bort stenar blir skadad av dem, den som hugger ved kommer i fara därvid.</VERS>
   <VERS vnumber="10">Om man inte slipar eggen, när ett järn har blivit slött, så måste man anstränga krafterna dess mer. Vishet är att göra allt på bästa sätt.</VERS>
   <VERS vnumber="11">Om ormen får stinga, innan han har blivit tjusad, så har besvärjaren inget nytta av sin konst.</VERS>
   <VERS vnumber="12">Med sin muns ord förvärvar den vise ynnest, men dårens läppar fördärva honom själv.</VERS>
   <VERS vnumber="13">Begynnelsen på hans muns ord är dårskap och slutet på hans tal är uselt oförnuft.</VERS>
   <VERS vnumber="14">Dåren är rik på ord. Dock vet ingen människa vad som ska ske. Vem kan säga en människa vad som efter henne ska ske?</VERS>
   <VERS vnumber="15">Dårens möda blir honom tung, för inte ens till staden hittar han fram.</VERS>
   <VERS vnumber="16">Ve dig, du land vars kung är ett barn och vars furstar hålla måltid redan på morgonen!</VERS>
   <VERS vnumber="17">Väl dig, du land vars kung är en ädling och vars furstar hålla måltid i tillbörlig tid, med måttlighet och inte för att överlasta sig!</VERS>
   <VERS vnumber="18">Genom lättja förfalla husets bjälkar och genom försumlighet dryper det in i huset.</VERS>
   <VERS vnumber="19">Till sin förlustelse håller man fest och vinet gör livet glatt. Men penningen är det som förlänar alltsammans.</VERS>
   <VERS vnumber="20">Uttala inte ens i din tanke förbannelser över en kung och inte ens i din sovkammare förbannelser över en rik man. För himmelens fåglar behöver fram ditt tal och de bevingade ropa ut vad du har sagt.</VERS>
  </CHAPTER>
  <CHAPTER cnumber="11">
   <VERS vnumber="1">Sänd ditt bröd över vattnet, för i tidens längd får du det tillbaka.</VERS>
   <VERS vnumber="2">Dela vad du har i sju delar, ja, i åtta, för du vet inte vilken olycka som kan gå över landet.</VERS>
   <VERS vnumber="3">Om molnen är fulla av regn, så tömma de ut det på jorden. Om ett träd faller omkull, det ska falla mot söder eller mot norr, så ligger det på den plats där det har fallit.</VERS>
   <VERS vnumber="4">En vindspejare får aldrig så och en molnspanare får aldrig skörda.</VERS>
   <VERS vnumber="5">Lika litet som du vet vart vinden far, eller hur benen bildas i den gravidas mage, lika lite förstår du Guds arbete, han som gör alltsammans.</VERS>
   <VERS vnumber="6">Så ut om morgonen din säd och försumma det inte heller om aftonen, för du vet inte vilketdera som är gagneligast, eller om det ena och det andra är bäst.</VERS>
   <VERS vnumber="7">Ljuset är ljuvligt och det är gott för ögonen att få se solen.</VERS>
   <VERS vnumber="8">Ja, om en människa får leva än så många år, så ska hon vara glad under dem alla, men betänka, att eftersom mörkrets dagar bli så många, är ändå allt som händer fåfänglighet.</VERS>
   <VERS vnumber="9">Gläd dig, du yngling, din ungdom och låt ditt hjärta unna dig fröjd i din ungdomstid. Ja, vandra de vägar ditt hjärta lyster och så, som det behagar dina ögon. Men vet att Gud för allt detta ska dra dig till doms.</VERS>
   <VERS vnumber="10">Ja, låt grämelse fly ur ditt hjärta och håll plåga borta från din kropp. För ungdom och blomstring är fåfänglighet.</VERS>
  </CHAPTER>
  <CHAPTER cnumber="12">
   <VERS vnumber="1">Så tänk då på din Skapare i din ungdomstid, innan de onda dagarna komma och de år nalkas, om vilka du ska säga: "Jag finner inte behag i dem".</VERS>
   <VERS vnumber="2">Ja, innan solen blir förmörkad och dagsljuset och månen och stjärnorna. Före den ålder då molnen komma igen efter regnet,</VERS>
   <VERS vnumber="3">den tiden då väktarna i huset darra och de starka männen kröka sig. Då malerskorna sitta fåfänga, så få som de nu har blivit och skåderskorna har det mörkt i sina fönster.</VERS>
   <VERS vnumber="4">då dörrarna åt gatan stängas till, medan ljudet från kvarnen försvagas. Då man står upp, när fågeln börjar kvittra och alla sångens tärnor sänka rösten.</VERS>
   <VERS vnumber="5">då man fruktar för var backe och förskräckelser bor på vägarna. Då mandelträdet blommar och gräshoppan släpar sig fram och kaprisknoppen blir utan kraft, nu då människan ska resa till sin oändliga boning och gråtarna redan gå och vänta på gatan.</VERS>
   <VERS vnumber="6">ja, innan silversnöret ryckes bort och den gyllene skålen slås sönder och innan ämbaret vid källan krossas och hjulet slås sönder och faller i brunnen</VERS>
   <VERS vnumber="7">och stoftet vänder igen till jorden, varifrån det har kommit och anden vänder igen till Gud, som har gett den.</VERS>
   <VERS vnumber="8">Fåfängligheters fåfänglighet! säger Predikaren. Allt är fåfänglighet! ----</VERS>
   <VERS vnumber="9">För övrigt är att säga att Predikaren var en vis man, som också annars lärde folket insikt och övervägde och rannsakade. Många ordspråk författade han.</VERS>
   <VERS vnumber="10">Predikaren sökte efter att finna välbehagliga ord, sådant som med rätt kunde skrivas och sådant som med sanning kunde sägas.</VERS>
   <VERS vnumber="11">De visas ord är som uddar och liksom indrivna spikar är deras tänkespråk. De är gåvor från en och samma Herde.</VERS>
   <VERS vnumber="12">För övrigt är utom detta att säga: Min son, låt varna dig! Ingen ände är på det myckna bokskrivandet och mycket studerande gör kroppen trött.</VERS>
   <VERS vnumber="13">Änden på talet, om vi vill höra huvudsumman, är detta: Frukta Gud och håll hans bud, för det hör alla människor till.</VERS>
   <VERS vnumber="14">För Gud ska dra alla gärningar till doms, när han dömer allt vad förborgat är, evad det är gott eller ont.</VERS>
  </CHAPTER>
 </BIBLEBOOK>
 