<BIBLEBOOK bname="3 Johannes" bnumber="64" bsname="Tredje Johannesbrevet">
  <CHAPTER cnumber="1">
   <VERS vnumber="1">Den äldste hälsar Gajus, den älskade brodern, som jag verkligen älskar.</VERS>
   <VERS vnumber="2">Min älskade, jag önskar att det i allt ska stå väl till med dig och att du får vara vid god hälsa, som det också står väl till med din själ.</VERS>
   <VERS vnumber="3">För det gjorde mig stor glädje, då några av bröderna kom och vittnade om den sanning som bor i dig, eftersom du vandrar i sanningen.</VERS>
   <VERS vnumber="4">Jag har ingen större glädje än att få höra att mina barn vandra i sanningen.</VERS>
   <VERS vnumber="5">Min älskade, du handlar som en trofast man i allt som du gör mot bröderna också när de komma som främlingar.</VERS>
   <VERS vnumber="6">Dessa har inför församlingen vittnat om din kärlek. Du gör väl om du på ett sätt som är värdigt Gud utrustar dem för fortsättningen av deras resa.</VERS>
   <VERS vnumber="7">För hans namns skull har de dragit iväg, utan att de har tagit emot något av hedningarna.</VERS>
   <VERS vnumber="8">Därför är vi för vår del skyldiga att ta oss an sådana män, så att vi bli deras medarbetare för att främja sanningen.</VERS>
   <VERS vnumber="9">Jag har skrivit till församlingen, men Diotrefes, som önskar att vara den främste bland dem, vill inte göra något för oss.</VERS>
   <VERS vnumber="10">Om jag kommer, ska jag för det påvisa hur illa han gör, då han skvallrar om oss med elaka ord. Han nöjer sig inte härmed utom det att han själv inget vill göra för bröderna, hindrar han också andra som vore villiga att göra något, ja, han driver ut dem ur församlingen.</VERS>
   <VERS vnumber="11">Mina älskade, följ inte dåliga föredömen, utan goda. Den som gör det goda, han kommer från Gud. Den som gör det onda, han har inte sett Gud.</VERS>
   <VERS vnumber="12">Demetrius har fått gott omdöme om sig av alla, ja, av sanningen själv. Också vi ge honom vårt vittnesbörd. Du vet att vårt vittnesbörd är sant.</VERS>
   <VERS vnumber="13">Jag hade mycket annat att skriva till dig, men jag vill inte skriva till dig med bläck och penna.</VERS>
   <VERS vnumber="14">För jag hoppas att rätt snart få se dig och då ska vi muntligen tala med varandra.</VERS>
   <VERS vnumber="15">Frid ska vara med dig. Vännerna hälsa dig. Hälsa vännerna, var och en särskilt.</VERS>
  </CHAPTER>
 </BIBLEBOOK>
 