<BIBLEBOOK bname="Sacharja" bnumber="38" bsname="Sakarja">
  <CHAPTER cnumber="1">
   <VERS vnumber="1">I åttonde månaden av Darejaves andra regeringsår kom Herrens ord till Sakarja, son till Berekja, son till Iddo, profeten, han sa:</VERS>
   <VERS vnumber="2">Svårt förtörnad var Herren på era fäder.</VERS>
   <VERS vnumber="3">Säg för det nu till folket så säger Herren Sebaot: Vänd om till mig, säger Herren Sebaot, så vill jag vända om till er, säger Herren Sebaot.</VERS>
   <VERS vnumber="4">Var inte som era fäder, för vilka forna tiders profeter predikade och sa: "Så säger Herren Sebaot: Vänd om från era onda vägar och era onda gärningar". Men de ville inte höra och aktade inte på mig säger Herren.</VERS>
   <VERS vnumber="5">Era fäder, var är de? Profeterna, leva de kvar i evighet?</VERS>
   <VERS vnumber="6">Nej, men mina ord och mina rådslut, de som jag betrodde åt mina tjänare profeterna, de träffade ju era fäder, så att de måste vända om och säga: "Såsom Herren Sebaot hade bestämt att göra med oss och som våra vägar och våra gärningar förtjänade, så har han också gjort med oss."</VERS>
   <VERS vnumber="7">På tjugofjärde dagen i elfte månaden, det är månaden Sebat, i Darejeves andra regeringsår, kom Herrens ord till Sakarja, son till Berekja, son till Iddo, profeten. Han sa:</VERS>
   <VERS vnumber="8">Jag hade en syn om natten: Jag fick se en man som red på en röd häst. Han höll stilla bland myrtenträden i dalsänkningen. Bakom honom stod andra hästar, röda, bruna och vita.</VERS>
   <VERS vnumber="9">Då frågade jag: "Vad betyda dessa, min herre?" Ängeln som talade med mig svarade mig: "Jag vill låta dig förstå vad dessa betyda."</VERS>
   <VERS vnumber="10">Mannen som stod bland myrtenträden tog till orda och sa: "Det är dessa som Herren har sänt ut till att fara omkring på jorden."</VERS>
   <VERS vnumber="11">Själva tog de till orda och sa till Herrens ängel, som stod bland myrtenträden: "Vi har farit omkring på jorden och har hittat hela jorden lugn och stilla."</VERS>
   <VERS vnumber="12">Då tog Herrens ängel igen till orda och sa: "HERRE Sebaot, hur länge ska det dröja, innan du förbarmar dig över Jerusalem och Juda städer? Du har ju nu varit vred på dem i sjuttio år."</VERS>
   <VERS vnumber="13">Herren svarade ängeln som talade med mig goda och tröstliga ord.</VERS>
   <VERS vnumber="14">och ängeln som talade med mig sa sedan till mig: "Predika och säg: Så säger Herren Sebaot: Jag har stor nitälskan för Jerusalem och Sion.</VERS>
   <VERS vnumber="15">och jag är storligen förtörnad på hednafolken, som sitter så säkra. För när jag var bara litet förtörnad, hjälpte de ytterligare till att fördärva.</VERS>
   <VERS vnumber="16">Därför säger Herren så: Jag vill igen vända mig till Jerusalem i barmhärtighet. Mitt hus ska där bli uppbyggt, säger Herren Sebaot och mätsnöret ska spännas över Jerusalem.</VERS>
   <VERS vnumber="17">Ytterligare ska du predika och säga: Så säger Herren Sebaot: Ännu en gång ska mina städer få njuta överflöd av goda håvor. Ja, Herren ska ännu en gång trösta Sion och ännu en gång ska han välja Jerusalem."</VERS>
   <VERS vnumber="18">Sedan lyfte jag upp mina ögon och fick då se fyra horn.</VERS>
   <VERS vnumber="19">Då frågade jag ängeln som talade med mig: "Vad betyda dessa?" Han svarade mig: "Detta är de horn som har förstrött Juda, Israel och Jerusalem."</VERS>
   <VERS vnumber="20">Sedan lät Herren mig se fyra smeder.</VERS>
   <VERS vnumber="21">Då frågade jag: "I vad ärende har dessa kommit?" Han svarade: "De förra var de horn som förströdde Juda, så att ingen kunde upplyfta sitt huvud. Men nu har dessa kommit för att injaga skräck hos dem och för att slå av hornen på de hednafolk som har lyft sitt horn mot Juda land, till att förströ dess inbyggare."</VERS>
  </CHAPTER>
  <CHAPTER cnumber="2">
   <VERS vnumber="1">Sedan lyfte jag upp mina ögon och fick då se en man som hade ett mätsnöre i sin hand.</VERS>
   <VERS vnumber="2">Då frågade jag: "Vart går du?" Han svarade mig: "Till att mäta Jerusalem, för att se hur brett och hur långt det ska bliva."</VERS>
   <VERS vnumber="3">Då fick jag se ängeln som talade med mig komma fram och en annan ängel kom emot honom.</VERS>
   <VERS vnumber="4">Han sa till denne: "Skynda iväg och tala till den unge mannen där och säg: 'Jerusalem ska ligga som en obefäst plats. Så stor myckenhet av människor och djur ska finnas där.</VERS>
   <VERS vnumber="5">Men jag själv, säger Herren, ska vara en eldsmur däromkring och jag ska bevisa mig härlig där.'"</VERS>
   <VERS vnumber="6">Upp, upp! Flyn bort ur nordlandet, säger Herren, ni som av mig har blivit förströdda åt himmelens fyra väderstreck, säger Herren.</VERS>
   <VERS vnumber="7">Upp, Sion! Rädda dig, du som nu bor hos dottern Babel!</VERS>
   <VERS vnumber="8">För så säger Herren Sebaot, han som har sänt mig iväg för att förhärliga sig, så säger han om hednafolken, vilka plundrade er (för den som rör vid er, han rör vid hans ögonsten):</VERS>
   <VERS vnumber="9">"Se, jag lyfter min hand mot dem och de ska bli ett byte för sina forna slavar. Ni ska så förnimma att Herren Sebaot har sänt mig."</VERS>
   <VERS vnumber="10">Jubla och gläd dig, du dotter Sion. För se, jag kommer för att aga min boning i dig, säger Herren.</VERS>
   <VERS vnumber="11">Då ska många hednafolk sluta sig till Herren och bli mitt folk. Ja, jag ska ta min boning i dig. Du ska förnimma att Herren Sebaot har sänt mig till dig.</VERS>
   <VERS vnumber="12">Herren ska har Juda till ni sitt arv i det heliga landet och ännu en gång ska han välja Jerusalem.</VERS>
   <VERS vnumber="13">Allt kött ska vara stilla inför Herren. För han har stått upp och trätt fram ur sin heliga boning.</VERS>
  </CHAPTER>
  <CHAPTER cnumber="3">
   <VERS vnumber="1">Sedan lät han mig se översteprästen Josua stående inför Herrens ängel. Åklagaren stod vid hans högra sida för att anklaga honom.</VERS>
   <VERS vnumber="2">Men Herren sa till Åklagaren: "Herren ska näpsa dig, du Åklagare. Ja, Herren ska näpsa dig, han som har utvalt Jerusalem. Är då inte denna en brand, ryckt ur elden?"</VERS>
   <VERS vnumber="3">Josua var klädd i orena kläder, där han stod inför ängeln</VERS>
   <VERS vnumber="4">Denne tog till orda och sa till dem som stod där som hans tjänare: "Ta av honom de orena kläderna." Till honom själv sa han: "Se, jag har tagit bort från dig din missgärning och man ska nu kläda dig i högtidskläder."</VERS>
   <VERS vnumber="5">Då sa jag: "Låt man också sätta en ren bindel på hans huvud." De satte en ren bindel på hans huvud och klädde på honom andra kläder, medan Herrens ängel stod därbredvid.</VERS>
   <VERS vnumber="6">Herrens ängel betygade för Josua och sa:</VERS>
   <VERS vnumber="7">"Så säger Herren Sebaot: Om du vandrar på mina vägar och håller vad jag har befallt dig hålla, så ska du också få styra mitt hus och vakta mina gårdar. Jag ska låta dig har din gång bland dessa som här göra tjänst.</VERS>
   <VERS vnumber="8">Hör på detta, Josua, du överstepräst, med dina medbröder, som sitter här inför dig (för dessa män ska vara ett tecken): Se, jag vill låta min tjänare Skottet komma.</VERS>
   <VERS vnumber="9">för se, i den sten som jag har lagt inför Josua -- över vilken ena sten sju ögon vaka -- i den ska jag inrista den inskrift som hör därtill, säger Herren Sebaot. Jag ska utplåna detta lands missgärning på en enda dag.</VERS>
   <VERS vnumber="10">På den tiden, säger Herren Sebaot, ska var och en av er kunna inbjuda den andre till gäst under sitt vinträd och fikonträd."</VERS>
  </CHAPTER>
  <CHAPTER cnumber="4">
   <VERS vnumber="1">Sedan blev jag av ängeln som talade med mig igen uppväckt, som när någon väckes ur sömnen.</VERS>
   <VERS vnumber="2">Han sa till mig: "Vad ser du?" Jag svarade: "Jag ser en ljusstake, alltigenom av guld, med sin oljeskål ovantill och med sina sju lampor. Sju rör gå till de särskilda lamporna därovantill.</VERS>
   <VERS vnumber="3">Två olivträd sträcker sig över den, ett på högra sidan om skålen och ett på vänstra."</VERS>
   <VERS vnumber="4">Sedan frågade jag och sa till ängeln som talade med mig: "Vad betyda dessa ting, min herre?"</VERS>
   <VERS vnumber="5">Men ängeln som talade med mig svarade och sa till mig: "Förstår du då inte vad de betyda?" Jag svarade: "Nej, min herre."</VERS>
   <VERS vnumber="6">Då talade han och sa till mig: "Detta är Herrens ord till Serubbabel: Inte genom någon människas styrka eller kraft ska det ske, utan genom min Ande, säger Herren Sebaot.</VERS>
   <VERS vnumber="7">Vilket du än ska vara, du stora berg som reser dig mot Serubbabel, så ska du ändå förvandlas till jämn mark. För han ska få föra fram slutstenen under jubelrop: 'Nåd, nåd ska vila över den!'"</VERS>
   <VERS vnumber="8">Vidare kom Herrens ord till mig. Han sa:</VERS>
   <VERS vnumber="9">"Serubbabels händer har lagt grunden till detta hus. Hans händer ska också få göra färdigt det. Du ska förnimma att Herren Sebaot har sänt mig till er.</VERS>
   <VERS vnumber="10">För vem är den som vill förakta: den liten begynnelsens dag, när dessa sju glädjas över att se murlodet i Serubbabels hand, dessa Herrens ögon, som överfar hela jorden?"</VERS>
   <VERS vnumber="11">Jag frågade och sa till honom: "Vad betyda dessa två olivträd, det på högra och det på vänstra sidan om ljusstaken?"</VERS>
   <VERS vnumber="12">Ytterligare frågade jag och sa till honom: "Vad betyda de två olivkvistar som sträcker sig fram till de två gyllene rännor genom vilka den gyllene oljan ledes dit?"</VERS>
   <VERS vnumber="13">Då sa han till mig: "Förstår du då inte vad de betyda?" Jag svarade: "Nej, min herre."</VERS>
   <VERS vnumber="14">Då sa han: "Dessa är de två oljesmorda som stå som tjänare inför hela jordens Herre."</VERS>
  </CHAPTER>
  <CHAPTER cnumber="5">
   <VERS vnumber="1">När jag sedan igen lyfte upp mina ögon, fick jag se en bokrulle flyga fram.</VERS>
   <VERS vnumber="2">Han sa till mig: "Vad ser du?" Jag svarade: "Jag ser en bokrulle flyga fram. Den är tjugo alnar lång och tio alnar bred."</VERS>
   <VERS vnumber="3">Då sa han till mig: "Detta är Förbannelsen, som går ut över hela landet. För i kraft av den ska var och en som stjäl bli bortrensad härifrån och i kraft av den ska var och en som svär bli bortrensad härifrån.</VERS>
   <VERS vnumber="4">Jag har låtit den gå ut, säger Herren Sebaot, för att den ska komma in i tjuvens hus och in i dens hus, som svär falskt vid mitt namn. Den ska stanna där i huset och fräta upp det med både trävirke och stenar."</VERS>
   <VERS vnumber="5">Sedan kom ängeln som talade med mig fram och sa till mig: "Lyft upp dina ögon och se vad det är som där kommer fram.</VERS>
   <VERS vnumber="6">Jag frågade: "Vad är det?" Han svarade: "Det är en sädesskäppa som kommer fram." Ytterligare sa han: "Så är det beställt med dem i hela landet."</VERS>
   <VERS vnumber="7">Jag fick då se hur en rund skiva av bly lyfte sig. Nu syntes där en kvinna som satt i skäppan.</VERS>
   <VERS vnumber="8">Efter det sa han: "Detta är Ogudaktigheten." Så stötte han henne igen ner i skäppan och slog igen blylocket över dess öppning.</VERS>
   <VERS vnumber="9">När jag sedan lyfte upp mina ögon, fick jag se två kvinnor komma fram. Vinden fyllde deras vingar, för de hade vingar liksom hägerns. De lyfte upp skäppan mellan jord och himmel.</VERS>
   <VERS vnumber="10">Då frågade jag ängeln som talade med mig: "Vart föra de skäppan?"</VERS>
   <VERS vnumber="11">Han svarade mig: "De har i sinnet att bygga ett hus åt henne i Sinears land. När det är färdigt, ska hon där bli nedsatt på sin plats."</VERS>
  </CHAPTER>
  <CHAPTER cnumber="6">
   <VERS vnumber="1">När jag sedan igen lyfte upp mina ögon, fick jag se fyra vagnar komma fram mellan två berg och bergen var av koppar.</VERS>
   <VERS vnumber="2">För den första vagnen var röda hästar, för den andra vagnen svarta hästar,</VERS>
   <VERS vnumber="3">för den tredje vagnen vita hästar och för den fjärde vagnen fläckiga hästar, starkare än de andra.</VERS>
   <VERS vnumber="4">Då tog jag till orda och frågade ängeln som talade med mig: "Vad betyda dessa, min herre?"</VERS>
   <VERS vnumber="5">Ängeln svarade och sa till mig: "Det är himmelens fyra vindar, vilka nu dra ut, sedan de har fått gå inför hela jordens Herre.</VERS>
   <VERS vnumber="6">Vagnen med de svarta hästarna drar mot nordlandet, de vita följa efter dem och de fläckiga dra mot sydlandet."</VERS>
   <VERS vnumber="7">Men när de som var starkast skulle dra ut, var de ivriga att få fara omkring på jorden. Då sa han: "Ja, ni ska fara omkring på jorden." De reste iväg omkring på jorden.</VERS>
   <VERS vnumber="8">Efter det ropade han på mig och talade till mig och sa: "Se, genom dem som dra ut mot nordlandet ska jag släcka min ilska på nordlandet."</VERS>
   <VERS vnumber="9">Herrens ord kom till mig. Han sa:</VERS>
   <VERS vnumber="10">Ta emot av Heldai gåvorna från de landsflyktiga, från Tobia och Jedaja. Du själv ska redan samma dag gå iväg bort till Josias, Sefanjas sons, hus, dit dessa har kommit från Babel.</VERS>
   <VERS vnumber="11">När du så har fått silver och guld, ska du därav låta göra kronor. Du ska sätta en på översteprästen Josuas, Josadaks sons, huvud.</VERS>
   <VERS vnumber="12">Du ska säga till honom: "Så säger Herren Sebaot: Se, där är en man som ska kallas Telningen. Under honom ska det gro och han ska bygga upp Herrens tempel.</VERS>
   <VERS vnumber="13">Ja, han ska bygga upp Herrens tempel och förvärva majestät och sitta på sin tron och regera. En präst ska han vara på sin tron. Fridens rådslag ska vara mellan båda.</VERS>
   <VERS vnumber="14">Men kronorna ska förvaras i Herrens tempel, till en minne av Helem, Tobia och Jedaja och Hen, Sefanjas son.</VERS>
   <VERS vnumber="15">Fjärran från ska man komma och bygga på Herrens tempel. Ni ska så förnimma att Herren Sebaot har sänt mig till er. Så ska ske, om ni troget hör Herrens, er Guds, röst."</VERS>
  </CHAPTER>
  <CHAPTER cnumber="7">
   <VERS vnumber="1">I kung Darejaves fjärde regeringsår hände det att Herrens ord kom till Sakarja, på fjärde dagen i nionde månaden, det är Kisleu.</VERS>
   <VERS vnumber="2">För från Betel hade då Sareser och Regem-Melek med sina män blivit sända för att bönfalla inför Herren.</VERS>
   <VERS vnumber="3">de skulle nämligen fråga prästerna i Herren Sebaots hus och profeterna sålunda: "Ska vi framgent hålla gråtodag och späka oss i femte månaden, som vi har gjort nu i så många år?"</VERS>
   <VERS vnumber="4">Så kom då Herren Sebaots ord till mig. Han sa:</VERS>
   <VERS vnumber="5">Säg till allt folket i landet och till prästerna: När ni nu under sjuttio år har hållit faste- och klagodagar i femte och i sjunde månaden, har det då varit åt mig som ni har hållit fasta?</VERS>
   <VERS vnumber="6">När ni äter och dricken, är det inte då för er egen räkning som ni äter och dricken?</VERS>
   <VERS vnumber="7">Har ni inte uppfattat de ord som Herren lät predika genom forna tiders profeter, medan Jerusalem ännu tronade i god ro med sina städer omkring sig och medan Sydlandet och Låglandet ännu var bebodda?</VERS>
   <VERS vnumber="8">Vidare kom Herrens ord till Sakarja. Han sa:</VERS>
   <VERS vnumber="9">Så sa ju Herren Sebaot: "Dömen rätta domar och bevisen varandra kärlek och barmhärtighet.</VERS>
   <VERS vnumber="10">Förtrycken inte änkan och den faderlöse, främlingen och den fattige och tänken inte i era hjärtan ut ont mot varandra."</VERS>
   <VERS vnumber="11">Men de ville inte lyssna på det, utan spjärnade emot i gensträvighet och tillslöto sina öron för att slippa att höra.</VERS>
   <VERS vnumber="12">ja, de gjorde sina hjärtan hårda som diamant, för att slippa att höra den lag och de ord som Herren Sebaot genom sin Ande hade sänt, förmedelst forna tiders profeter. Därför utgick stor ilska från Herren Sebaot.</VERS>
   <VERS vnumber="13">Det hände, att som de inte hade velat höra, när han ropade, så sa nu Herren Sebaot: "Jag vill inte höra, när de ropa.</VERS>
   <VERS vnumber="14">utan jag ska förströ dem som genom en stormvind bland olika hednafolk som de inte känna." Så har nu landet blivit öde efter dem, så att ingen färdas där, ska vara sig fram eller tillbaka. För de har så gjort det ljuvliga landet till en ödemark.</VERS>
  </CHAPTER>
  <CHAPTER cnumber="8">
   <VERS vnumber="1">Vidare kom Herren Sebaots ord. Han sa:</VERS>
   <VERS vnumber="2">Så säger Herren Sebaot: Jag har stor nitälskan för Sion, ja, med stor ilska nitälskar jag för henne.</VERS>
   <VERS vnumber="3">Så säger Herren: Jag vill vända: igen till Sion och ta min boning i Jerusalem. Jerusalem ska kallas "den trogna staden" och Herren Sebaots berg "det heliga berget".</VERS>
   <VERS vnumber="4">Så säger Herren Sebaot: Ännu en gång ska gamla män och gamla kvinnor vara att finna på gatorna i Jerusalem, var och en med sin stav i handen, för hög ålders skull.</VERS>
   <VERS vnumber="5">Stadens gator ska vara fulla av gossar och flickor, som leker där på gatorna,</VERS>
   <VERS vnumber="6">Så säger Herren Sebaot. Om än sådant på den tiden kan komma att synas alltför underbart för kvarlevan av detta folk, inte måste det väl för det synas alltför underbart också för mig, säger Herren Sebaot.</VERS>
   <VERS vnumber="7">Så säger Herren Sebaot: Se, jag ska rädda mitt folk ut ur både österland och västerland</VERS>
   <VERS vnumber="8">och låta dem komma och bosätta sig i Jerusalem. De ska vara mitt folk och jag ska vara deras Gud, verkligen och rättfärdighet.</VERS>
   <VERS vnumber="9">Så säger Herren Sebaot: Fatten mod, ni som i denna tid hör dessa ord av samma profeters mun, som talade på den tiden då grunden lades till Herren Sebaots hus, templet som skulle byggas upp.</VERS>
   <VERS vnumber="10">För före den tiden var människornas arbete lönlöst och djurens arbete fåfängt. Ingen hade någon ro för sina ovänner, ska vara sig han gick ut eller in, för jag eggade alla människor mot varandra.</VERS>
   <VERS vnumber="11">Men nu är jag inte mer så sinnad mot kvarlevan av detta folk som jag var i forna dagar, säger Herren Sebaot.</VERS>
   <VERS vnumber="12">För nu ska friden skaffa utsäde, vinstocken ska ge sin frukt, jorden ska ge sin gröda och himlen ska ge sin dagg. Jag ska låta kvarlevan av detta folk få allt detta till sin arvedel.</VERS>
   <VERS vnumber="13">Det ska ske, att som ni, både Juda hus och Israels hus, har varit ett exempel som man har nämnt, när man förbannade bland hedningarna, så ska ni nu, då jag har frälsat er, tvärtom bli nämnda, när man välsignar. Frukta inte, utan fatten mod.</VERS>
   <VERS vnumber="14">För så säger Herren Sebaot: Likasom jag, när era fäder förtörnade mig, beslöt att göra er ont, säger Herren Sebaot och inte sedan ångrade det,</VERS>
   <VERS vnumber="15">så har jag tvärtom i denna tid bestämt att göra gott mot Jerusalem och Juda hus. Frukta inte.</VERS>
   <VERS vnumber="16">Men detta är vad ni ska göra: Talen sanning med varandra. Domen rätta och fridsamma domar i era portar.</VERS>
   <VERS vnumber="17">Tänk inte i era hjärtan ut ont mot varandra och älsken inte falska er. För allt sådant hatar jag, säger Herren.</VERS>
   <VERS vnumber="18">Herren Sebaots ord kom till mig. Han sa:</VERS>
   <VERS vnumber="19">Så säger Herren Sebaot: Fastedagarna i fjärde, femte, sjunde och tionde månaden ska för Juda hus bli till fröjd och glädje och till sköna högtider. Men älsken sanning och frid.</VERS>
   <VERS vnumber="20">Så säger Herren Sebaot: Ännu en gång ska det ske att folk ska komma hit och många städers invånare.</VERS>
   <VERS vnumber="21">och invånarna i den ena staden ska gå till den andra och säga: "Upp, låt oss gå iväg och bönfalla inför Herren och söka Herren Sebaot. Jag själv vill också gå iväg."</VERS>
   <VERS vnumber="22">Ja, många folk och mäktiga hednafolk ska komma och söka Herren Sebaot i Jerusalem och bönfalla inför Herren,</VERS>
   <VERS vnumber="23">Så säger Herren Sebaot: På den tiden ska det ske att tio män av olika språk som talas bland hednafolken ska fatta en judisk man i mantelfliken och säga: "Låt oss gå med er, för vi har hört att Gud är med er."</VERS>
  </CHAPTER>
  <CHAPTER cnumber="9">
   <VERS vnumber="1">Detta är en utsaga som innehåller Herrens ord över Hadraks land. Också i Damaskus ska den slå ner -- för Herren har sitt öga på andra människor såväl som på Israels alla stammar.</VERS>
   <VERS vnumber="2">Den drabbar också Hamat, som gränsar därintill, men också Tyrus och Sion, där man är så vis.</VERS>
   <VERS vnumber="3">Tyrus byggde sig ett fäste. Hon hopade silver som stoft och guld som orenlighet på gatan.</VERS>
   <VERS vnumber="4">Men se, Herren ska igen göra henne fattig, han ska bryta hennes murar ner i havet och hon själv ska förtäras av eld.</VERS>
   <VERS vnumber="5">Askelon ska se det med fruktan och Gasa med stor bävan, men också Ekron, för dess hopp ska komma på skam. Gasa förlorar sin kung, Askelon blir en obebodd plats</VERS>
   <VERS vnumber="6">Asdod ska bebos av en vanbördig hop. Så ska jag utrota filistéernas stolthet.</VERS>
   <VERS vnumber="7">Men när jag har ryckt blodmaten ur deras mun och styggelserna undan deras tänder då ska också av dem bli en kvarleva åt vår Gud, de ska bli som stamfurstar i Juda och Ekrons folk ska bli som jebuséerna.</VERS>
   <VERS vnumber="8">Jag ska slå upp mitt läger till ett skyddsmur för mitt hus, mot härar som kommer eller gå och inte mer ska någon plågare komma över dem. För jag vaktar nu med öppna ögon.</VERS>
   <VERS vnumber="9">Fröjda dig storligen, du dotter Sion. Höj jubelrop, du dotter Jerusalem. Se, din kung kommer till dig. Rättfärdig och segerrik är han. Han kommer fattig, ridande på en åsna, på en åsninnas fåle.</VERS>
   <VERS vnumber="10">Så ska jag utrota vagnar Efraim och hästar ur Jerusalem. Ja, stridens bågar ska utrotas och han ska tala frid till folken. Hans herradöme ska nå från hav till hav och från floden fram till jordens ändar.</VERS>
   <VERS vnumber="11">För ditt förbundsblods skull vill jag också släppa dina fångar fria ur gropen där inget vatten finns.</VERS>
   <VERS vnumber="12">Så vänden då igen till ert fäste, ni fångar som nu har ett hopp. Ja, det ska vara er ropat ut i dag att jag vill ge er dubbelt igen.</VERS>
   <VERS vnumber="13">För jag ska spänna Juda som min båge och lägga Efraim som pil på den och dina söner, du Sion, ska jag svänga som spjut mot dina söner, du Javan och göra dig lik en hjältes svärd.</VERS>
   <VERS vnumber="14">Ja, Herren ska visa sig i himlen och som en ljungeld ska hans pil fara ut. Herren, Herren ska stöta i basunen och med sunnanstormar ska han dra fram.</VERS>
   <VERS vnumber="15">Herren Sebaot, han ska skydda dem. De ska sluka sina fiender och trampa deras slungstenar under fötterna. Under stridslarm ska de svälja sina fiender som vin, till dess de själva är så fulla av blod som offerskålar och altarhörn.</VERS>
   <VERS vnumber="16">Herren, deras Gud, ska på den tiden ge dem seger, för de är ju det folk som han har till sin hjord. Ja, ädelstenar är de i en krona, strålande över hans land.</VERS>
   <VERS vnumber="17">Hur stor blir inte deras lycka, hur stor deras härlighet! Av deras barn ska ynglingar blomstra upp och jungfrur av deras vin.</VERS>
  </CHAPTER>
  <CHAPTER cnumber="10">
   <VERS vnumber="1">Herren ska ni be om regn, när vårregnets tid är inne. Herren är det som sänder ljungeldarna. Regn ska han då ge människorna i ymnigt mått, gröda på marken åt var och en.</VERS>
   <VERS vnumber="2">Men husgudarnas tal är fåfänglighet, spåmännens syner är lögn, tomma drömmar är vad de tala och den tröst de ge är ett intet. Därför måste folket dra bort som en fårhjord och fara illa, där det går utan herde.</VERS>
   <VERS vnumber="3">Mot herdarna är min ilska upptänd och bockarna ska jag hemsöka. Ja, Herren Sebaot ska vårda sig om sin hjord, Juda hus och ska så göra den till en stolt stridshäst åt sig.</VERS>
   <VERS vnumber="4">Från den hjorden ska en hörnsten komma, från den en stödjepelare, från den en båge till striden, från den allt vad styresman heter.</VERS>
   <VERS vnumber="5">De ska vara liksom hjältar, som gå fram i striden, som trampade de i orenlighet på gatan. Ja, kriga ska de, för Herren är med dem och ryttarna på sina hästar ska då komma på skam.</VERS>
   <VERS vnumber="6">Jag ska ge styrka åt Juda hus och åt Josefs hus ska jag ge seger. Jag ska i min medlidande låta dem komma tillbaka och det ska bli som hade jag aldrig förkastat dem. För jag är Herren, deras Gud och ska bönhöra dem.</VERS>
   <VERS vnumber="7">Efraims män ska bli liksom hjältar och deras hjärtan ska glädja sig som av vin. Deras barn ska också se det och bli glada. Deras hjärtan ska fröjda sig i Herren.</VERS>
   <VERS vnumber="8">Jag ska locka på dem och samla dem tillhopa, för jag förlossar dem. De ska bli liksom talrika som de för länge sedan voro.</VERS>
   <VERS vnumber="9">När jag planterar ut dem bland folken, ska de tänka på mig i fjärran land. Med sina barn ska de få leva och komma tillbaka.</VERS>
   <VERS vnumber="10">Ja, från Egyptens land ska jag låta dem komma tillbaka och från Assur ska jag församla dem. Sedan ska jag föra dem till Gileads land och till Libanon. Där ska inte finnas rum nog för dem.</VERS>
   <VERS vnumber="11">Han ska dra fram genom havet på en trång väg, böljorna i havet ska han slå ned och alla Nilflodens djup ska torka ut. Så ska Assurs stolthet bli nedbruten och spiran tagen från Egypten.</VERS>
   <VERS vnumber="12">Men dem ska jag göra starka i Herren och i hans namn ska de gå fram, säger Herren.</VERS>
  </CHAPTER>
  <CHAPTER cnumber="11">
   <VERS vnumber="1">Öppna dina dörrar, Libanon, för eld ska nu förtära dina cedrar.</VERS>
   <VERS vnumber="2">Jämra dig, du cypress, för cedern måste falla, de härliga träden ska förödas. Jämren er, ni Basans ekar, för skogen, den ogenomträngliga, varder fälld.</VERS>
   <VERS vnumber="3">Hör hur herdarna jämra sig, när deras härlighet blir förödd! Hör hur de unga lejonen ryta, när Jordanbygdens snår bli förödda!</VERS>
   <VERS vnumber="4">Så sa Herren, min Gud: "Bli en herde för slaktfåren,</VERS>
   <VERS vnumber="5">för deras köpare slakta dem utan all försyn och deras säljare säga: 'Lovad ska vara Herren att jag blir allt rikare.' Inte heller skonas de av sina egna herdar."</VERS>
   <VERS vnumber="6">"Se, jag vill nu inte mer skona landets inbyggare", säger Herren, "utan låta människorna falla i varandras hand och i sina kungars hand och dessa ska fördärva landet och jag ska inte rädda någon ur deras hand."</VERS>
   <VERS vnumber="7">Så blev jag en herde för slaktfåren, de arma fåren. Jag tog mig två stavar, den ena kallade jag Ljuvlig ro, den andra kallade jag Endräkt. Jag vaktade så fåren</VERS>
   <VERS vnumber="8">Men sedan jag i en månad hade förgjort de tre herdarna, blev jag led vid fåren, som också deras sinne var avogt mot mig.</VERS>
   <VERS vnumber="9">Då sa jag: "Jag vill inte mer vara er herde. Vad som vill dö, det ska dö och vad som vill förgås, det ska försvinna. De som sedan bli kvar ska äta varandras kött."</VERS>
   <VERS vnumber="10">Så tog jag min stav Ljuvlig ro och bröt sönder den, till att upplösa det förbund som jag hade slutit med alla folk.</VERS>
   <VERS vnumber="11">När detta nu på den dagen blev upplöst, förnummo de arma fåren, som aktade på mig, att det var Herrens ord.</VERS>
   <VERS vnumber="12">Efter det sa jag till dem: "Om ni så finnen för gott, så ge mig min lön. Om inte, ska det så vara." De vägde upp trettio siklar silver som lön åt mig.</VERS>
   <VERS vnumber="13">Då sa Herren till mig: "Kasta det åt krukmakaren" -- det härliga pris vartill jag hade blivit värderad av dem! Jag tog de trettio silversiklarna och kastade dem i Herrens hus åt krukmakaren.</VERS>
   <VERS vnumber="14">Efter det bröt jag sönder min andra stav, Endräkt, till att upplösa broderskapet mellan Juda och Israel.</VERS>
   <VERS vnumber="15">Herren sa till mig: "Ta dig nu redskap som en oförnuftig herde.</VERS>
   <VERS vnumber="16">för se, jag vill låta en herde uppstå i landet, som inte vårdar sig om de får som håller på att förgås, inte uppsöker det förskingrade, inte helar det sargade, inte sörjer för det som är helbrägda, utan bara äter köttet av de feta och river sönder klövarna på dem."</VERS>
   <VERS vnumber="17">Ve över denna ovärdige herde, som överger sin hjord! Låt ett svärd träffa hans arm och hans högra öga! Låt hans arm alldeles förtvina och hans högra öga förmörkas i grund!</VERS>
  </CHAPTER>
  <CHAPTER cnumber="12">
   <VERS vnumber="1">Detta är en utsaga som innehåller Herrens ord över Israel. Så säger Herren, han som har utspänt himlen och grundat jorden och danat människans ande i henne:</VERS>
   <VERS vnumber="2">Se, jag ska göra Jerusalem till an berusningens kalk för alla folk runt omkring. Jämväl över Juda ska det komma, när Jerusalem blir belägrat.</VERS>
   <VERS vnumber="3">Det ska ske på den tiden att jag ska göra Jerusalem till en lyftesten för alla folk. Var och en som försöker lyfta den ska illa sarga sig på den. Alla jordens folk ska församla sig mot det.</VERS>
   <VERS vnumber="4">På den tiden, säger Herren, ska jag slå alla hästar med förvirring och deras ryttare med vanvett. Men över Juda hus ska jag upplåta mina ögon, när jag bland hednafolken slår alla hästar med blindhet.</VERS>
   <VERS vnumber="5">Då ska Juda stamfurstar säga i sina hjärtan: "Jerusalems invånare är vår styrka, genom Herren Sebaot, sin Gud."</VERS>
   <VERS vnumber="6">På den tiden ska jag låta Juda stamfurstar bli som brinnande fyrfat bland ved och som eldbloss bland halmkärvar, så att de förbränna alla folk runt omkring, både åt höger och åt vänster. Men Jerusalem ska framgent trona på sin plats, där Jerusalem nu är.</VERS>
   <VERS vnumber="7">Först ska Herren ge seger åt Juda hyddor, för att inte Davids hus och Jerusalems invånare ska tillräkna sig större ära än Juda.</VERS>
   <VERS vnumber="8">På den tiden ska Herren skydda Jerusalems invånare. Den skröpligaste bland dem ska på den tiden vara som David och Davids hus ska vara som ett gudaväsen, som Herrens ängel framför dem.</VERS>
   <VERS vnumber="9">Jag ska på den tiden sätta mig i sinnet att förgöra alla folk som kommer mot Jerusalem.</VERS>
   <VERS vnumber="10">Men över Davids hus och över Jerusalems invånare ska jag hälla ut en nådens och bönens ande, så att de se upp till mig och se vem de har stungit. De ska hålla dödsklagan efter honom, som man håller dödsklagan efter ende sonen och ska bittert sörja honom, som man sörjer sin förstfödde.</VERS>
   <VERS vnumber="11">Ja, på den tiden ska i Jerusalem hållas stor dödsklagan, sådan den var, som hölls i Hadadrimmon på Megiddons slätt.</VERS>
   <VERS vnumber="12">Släkterna i landet ska hålla dödsklagan var för sig: Davids hus släkt för sig och dess kvinnor för sig, Natans hus släkt för sig och dess kvinnor för sig,</VERS>
   <VERS vnumber="13">Levi hus släkt för sig och dess kvinnor för sig, Simeis släkt för sig och dess kvinnor för sig.</VERS>
   <VERS vnumber="14">så också alla övriga släkter var för sig och deras kvinnor för sig.</VERS>
  </CHAPTER>
  <CHAPTER cnumber="13">
   <VERS vnumber="1">På den tiden ska Davids hus och Jerusalems invånare få en öppen brunn, till att avtvå sin synd och orenhet.</VERS>
   <VERS vnumber="2">Det ska ske på den tiden, säger Herren Sebaot, att jag ska utrota avgudarnas namn ur landet, så att de inte mer ska nämnas. Profeterna och orenhetens ande ska jag också skaffa bort ur landet.</VERS>
   <VERS vnumber="3">Det ska ske, att om någon efter det uppträder som profet, så ska hans egna föräldrar, hans far och mor, säga till honom: "Du kan inte få leva, du som talar lögn i Herrens namn." Hans egna föräldrar, hans far och mor, ska stinga ihjäl honom, när han vill profetera.</VERS>
   <VERS vnumber="4">Det ska ske på den tiden att alla profeter ska blygas för sina syner, när de vilja profetera. För att inte bli röjda ska de inte mer kläda sig i mantel av hår.</VERS>
   <VERS vnumber="5">Var och en av dem ska säga: "Jag är ingen profet, en åkerman är jag. Redan i min ungdom blev jag köpt till slav."</VERS>
   <VERS vnumber="6">Om man då frågar honom: "Vad är det för sår du har på din kropp?" så ska han svara: "Dem har jag fått därhemma, hos mina närmaste."</VERS>
   <VERS vnumber="7">Svärd, upp mot min herde, mot den man som fick stå mig nära! säger Herren Sebaot. Låt herden bli slagen, så att fåren förskingras. För jag vill nu vända min hand mot de svaga.</VERS>
   <VERS vnumber="8">Det ska ske i hela landet, säger Herren, att två tredjedelar där ska utrotas och försvinner. Bara en tredjedel ska där lämnas kvar.</VERS>
   <VERS vnumber="9">Den tredjedelen ska jag låta gå genom eld. Jag ska luttra dem, som man luttrar silver och pröva dem, som man prövar guld. Så ska de åkalla mitt namn och jag ska bönhöra dem. Jag ska säga: "Detta är mitt folk." Det ska svara: "Herren är min Gud."</VERS>
  </CHAPTER>
  <CHAPTER cnumber="14">
   <VERS vnumber="1">Se, en dag ska komma, en Herrens dag, då man i dig ska utskifta byte.</VERS>
   <VERS vnumber="2">För jag ska församla alla folk till strid mot Jerusalem. Staden ska intagas och husen ska plundras och kvinnorna skändas. Hälften av folket i staden ska föras bort i fångenskap. Men resten ska inte bli utrotade ur staden.</VERS>
   <VERS vnumber="3">För Herren ska dra ut och kriga mot de folken, som han krigade tidigare på drabbningens dag.</VERS>
   <VERS vnumber="4">Han ska den dagen stå med sina fötter på Oljeberget, gent emot Jerusalem, österut. Oljeberget ska rämna mitt itu, mot öster och väster, till en mycket stor dal, i det att ena hälften av berget viker undan mot norr och andra hälften därav mot söder.</VERS>
   <VERS vnumber="5">Ni ska fly ner i dalen mellan mina berg, för dalen mellan bergen ska räcka ända till Asel. Ni ska fly, som ni flydde för jordbävningen i Ussias, Juda kungs, tid. Då ska Herren, min Gud, komma, ja, du själv och alla heliga med dig.</VERS>
   <VERS vnumber="6">Det ska ske på den dagen att ljuset ska bli borta, för himlaljusen ska förmörkas.</VERS>
   <VERS vnumber="7">Det blir en dag som är ensam i sitt slag och som är känd av Herren, en dag då det varken är dag eller natt, en dag då det blir ljust, när kvällen kommer.</VERS>
   <VERS vnumber="8">Det ska ske på den tiden att rinnande vatten ska utgå från Jerusalem, ena hälften mot Östra havet och andra hälften mot Västra havet. Både sommar och vinter ska det vara så.</VERS>
   <VERS vnumber="9">Herren ska då vara kung över hela jorden. Ja, på den tiden ska Herren vara en och hans namn ett.</VERS>
   <VERS vnumber="10">Hela landet från Geba till Rimmon, söder om Jerusalem, ska då förvandlas till en slättmark. Men själva staden ska trona på sin höjd och sträcka sig från Benjaminsporten ända till den plats där den förra porten stod, till Hörnporten och Hananeltornet och till de kungliga vinpressarna.</VERS>
   <VERS vnumber="11">och folket ska bor där i ro och inte mer givas till spillo, för Jerusalem ska trona i trygghet.</VERS>
   <VERS vnumber="12">Men denna hemsökelse ska Herren låta slå alla de folk som drog ut för att kriga mot Jerusalem: han ska låta deras kött ruttna, medan de ännu stå på sina fötter. Deras ögon ska ruttna i sina hålor och deras tunga ska ruttna i deras mun.</VERS>
   <VERS vnumber="13">Det ska ske på den tiden att Herren ska sända en stor förvirring bland dem. De ska bära hand på varandra och den enes hand ska lyftas mot den andres.</VERS>
   <VERS vnumber="14">Också Juda ska kriga mot Jerusalem. Skatter ska samlas tillhopa från alla folk runt omkring: guld, silver och kläder i stor myckenhet.</VERS>
   <VERS vnumber="15">En likadan hemsökelse ska också slå hästar, mulåsnor, kameler, åsnor och alla andra djur som finnas där i lägren.</VERS>
   <VERS vnumber="16">Det ska ske att alla överblivna ur alla de folk som kom mot Jerusalem ska år efter år dra dit, för att tillbe kungen Herren Sebaot och för att fira lövhyddohögtiden.</VERS>
   <VERS vnumber="17">Men om någon av jordens folkstammar inte drar upp till Jerusalem, för att tillbe kungen Herren Sebaot, då ska över den inte komma något regn.</VERS>
   <VERS vnumber="18">Om Egyptens folkstam inte drar iväg och kommer dit, så ska inte heller över den komma regn. Detta blir den hemsökelse som Herren ska låta slå de folk som inte dra upp för att fira lövhyddohögtiden.</VERS>
   <VERS vnumber="19">Ja, så ska Egypten drabbas av sin synd, så ska också alla andra folk drabbas av sin synd, om de inte dra upp för att fira lövhyddohögtiden.</VERS>
   <VERS vnumber="20">På den tiden ska på hästarnas bjällror stå att läsa: "Helgad åt HERREN" och grytorna i Herrens hus ska vara som offerskålarna framför altaret.</VERS>
   <VERS vnumber="21">Var gryta i Jerusalem och Juda ska vara helgad åt Herren Sebaot, så att var och en som vill offra kan komma och ta en sådan och koka i den. Ingen kanané ska mer finnas i Herren Sebaots hus, på den tiden.</VERS>
  </CHAPTER>
 </BIBLEBOOK>
 