<BIBLEBOOK bname="Judas" bnumber="65" bsname="Judas brev">
  <CHAPTER cnumber="1">
   <VERS vnumber="1">Judas, Jesus Kristus tjänare och Jakobs bror, hälsar de kallade, dem som är upptagna i Guds, Faderns, kärlek och bevarade åt Jesus Kristus.</VERS>
   <VERS vnumber="2">Barmhärtighet och frid och kärlek föröke sig hos er.</VERS>
   <VERS vnumber="3">Mina älskade, då jag nu med all iver har tagit mig för att skriva till er om vår gemensamma frälsning, finner jag det nödigt att i min skrivelse förmana er att kämpa för den tro som en gång för alla har blivit meddelad åt de heliga.</VERS>
   <VERS vnumber="4">Några människor har nämligen innästlat sig hos er -- några om vilka det för länge sedan blev skrivet att de skulle hemfalla under den domen -- ogudaktiga människor, som missbrukar vår Guds nåd till lösaktighet och förneka vår ende härskare och herre, Jesus Kristus.</VERS>
   <VERS vnumber="5">Men fastän ni redan en gång har fått kunskap om alltsammans, vill jag påminna er därom, att Herren, sedan han hade frälst sitt folk ur Egyptens land, efteråt förgjorde dem som inte trodde,</VERS>
   <VERS vnumber="6">så också därom, att de änglar som inte behöllo sin furstehöghet, utan övergav sin boning, har av honom med oändliga bojor blivit förvarade i mörker till den stora dagens dom.</VERS>
   <VERS vnumber="7">På samma sätt har också Sodom och Gomorra med kringliggande städer, vilka på samma sätt som de förra utövade otukt och stod efter annat umgänge än det naturliga, blivit satta till ett varnande exempel, i det att de få lida straff i oändlig eld.</VERS>
   <VERS vnumber="8">Dock göra nu också dessa människor på samma sätt, förblindade av sina drömmar: köttet besmitta de, men andevärldens herrar förakta de och dess härlige håna de.</VERS>
   <VERS vnumber="9">Inte så Mikael, överängeln. När han tvistade med djävulen angående Moses kropp, vågade han inte uttala någon smädande dom över honom, utan sa bara: "Herren näpse dig."</VERS>
   <VERS vnumber="10">Dessa igen håna vad de inte känna till. Vad de, som de oskäliga djuren, med sina naturliga sinnen kunna fatta, det använder de till sitt fördärv.</VERS>
   <VERS vnumber="11">Ve dem! De har trätt in på Kains väg, de har för löns skull störtat sig i Balaams villfarelse och har gått förlorade till följd av en gensträvighet lik Koras.</VERS>
   <VERS vnumber="12">Det är dessa som få hålla gästabud med er, där de sitta som skamfläckar vid era kärleksmåltider och oförsynt se sig själva till godo. De är skyar utan vatten, skyar som drivas bort av vindarna. De är träd som stå nakna på senhösten, ofruktbara, i dubbel måtto döda, uppryckta med rötterna.</VERS>
   <VERS vnumber="13">De är vilda havsvågor som uppkastar sina egna skändligheters skum. De är irrande stjärnor, åt vilka det svarta mörkret är förvarat till oändlig tid.</VERS>
   <VERS vnumber="14">Om dessa var det också som Enok, den sjunde från Adam, profeterade och sa: "Se, Herren kommer med sina mångtusen heliga,</VERS>
   <VERS vnumber="15">för att hålla dom över alla och bestraffa alla de ogudaktiga för alla de ogudaktiga gärningar som de har övat och för alla de förmätna ord som de i sin syndiga ogudaktighet har talat mot honom."</VERS>
   <VERS vnumber="16">De är människor som alltid knorra och knota över sin lott, medan de ändå vandra efter sina egna begärelser. Deras mun talar stora ord, under det att de dock av egennytta söka vara människor till behag.</VERS>
   <VERS vnumber="17">Men kom ihåg, ni mina älskade, vad som har blivit förutsagt av vår Herres, Jesus Kristus, apostlar,</VERS>
   <VERS vnumber="18">huru de sa till er: "I den yttersta tiden ska bespottare uppstå, som vandrar efter sina egna ogudaktiga begärelser."</VERS>
   <VERS vnumber="19">Det är dessa människor som vållar söndringar, dessa som är "själiska" och inte har ande.</VERS>
   <VERS vnumber="20">Men ni, mina älskade, uppbyggen er på er allraheligaste tro, be i den helige Ande,</VERS>
   <VERS vnumber="21">och bevaren er så i Guds kärlek, under det att ni vänten på vår Herres, Jesus Kristus, barmhärtighet, till oändligt liv.</VERS>
   <VERS vnumber="22">Mot somliga av dem, sådana som är tvivlande, ska ni vara barmhärtiga</VERS>
   <VERS vnumber="23">och rädda dem genom att rycka dem ur elden. Mot de andra ska ni också vara barmhärtiga, dock med fruktan, så att ni avskyn till och med deras livklädnad, den av köttet befläckade.</VERS>
   <VERS vnumber="24">Men honom som förmår bevara er från fall och ställa er inför sin härlighet ostraffliga, i fröjd,</VERS>
   <VERS vnumber="25">honom som allena är Gud och som är vår Frälsare genom Jesus Kristus, vår Herre, honom tillhör ära, majestät, välde och makt, som före all tid, men också nu och i alla oändligheter. Amen.</VERS>
  </CHAPTER>
 </BIBLEBOOK>
 