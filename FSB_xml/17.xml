<BIBLEBOOK bname="Ester" bnumber="17" bsname="Ester">
  <CHAPTER cnumber="1">
   <VERS vnumber="1">I Ahasveros tid -- den Ahasveros som regerade från Indien ända till Etiopien, över ett hundra tjugosju hövdingdömen --</VERS>
   <VERS vnumber="2">under den tiden, medan kung Ahasveros satt på kungatronen i Susans borg, tilldrog sig följande.</VERS>
   <VERS vnumber="3">I sitt tredje regeringsår gjorde han ett gästabud för alla sina furstar och tjänare, varvid Persiens och Mediens härförare och hans förnämsta män och furstarna i hövdingdömena var samlade inför honom.</VERS>
   <VERS vnumber="4">Han lät dem under många dagar se sin kungliga härlighet och rikedom och sin storhets glans och prakt -- under ett hundra åttio dagar.</VERS>
   <VERS vnumber="5">När dessa dagar hade gått till ända, gjorde kungen ett sju dagars gästabud för allt det folk som fanns i Susans borg, både stora och små, i den inhägnade trädgård som hörde till kungapalatset.</VERS>
   <VERS vnumber="6">Där hängde tapeter av linne, bomull och mörkblått tyg, uppsatta med vita och purpurröda snören i ringar av silver och på pelare av vit marmor. Soffor av guld och silver stod på ett golv som var inlagt med grön och vit marmor och med pärlglänsande och svart sten.</VERS>
   <VERS vnumber="7">Dryckerna sattes fram i gyllene kärl, det ena inte likt det andra och kungligt vin fanns i myckenhet, som det hövdes hos en kung.</VERS>
   <VERS vnumber="8">När man drack, gällde den lagen att inget tvång skulle råda. För kungen hade befallt alla sina hovmästare att de skulle rätta sig efter vars och ens önskan.</VERS>
   <VERS vnumber="9">Samtidigt gjorde också Vasti, drottningen, ett gästabud för kvinnorna i kung Ahasveros kungliga palats.</VERS>
   <VERS vnumber="10">När då på sjunde dagen kungens hjärta var glatt av vinet, befallde han Mehuman, Bisseta, Harebona, Bigeta, Abageta, Setar och Karkas, de sju hovmän som gjorde tjänst hos kung Ahasveros,</VERS>
   <VERS vnumber="11">att de skulle föra drottning Vasti, prydd med kunglig krona, inför kungen, för att han skulle låta folken och furstarna se hennes skönhet, för hon var fager att skåda.</VERS>
   <VERS vnumber="12">Men drottning Vasti ville inte komma, fastän kungen befallde henne det genom hovmännen. Då blev kungen mycket förtörnad. Hans ilska upptändes.</VERS>
   <VERS vnumber="13">Kungen frågade de vise som var kunniga i tidstecknens tydning (för kungens ärenden brukade så läggas fram för alla i lag och rätt kunniga.</VERS>
   <VERS vnumber="14">och han hade vid sin sida Karsena, Setar, Admata, Tarsis, Meres, Marsena och Memukan, de sju furstar i Persien och Medien, som var kungens närmaste män och innehade främsta platsen i riket). Han frågade:</VERS>
   <VERS vnumber="15">"Vad ska man efter lag göra med drottning Vasti, då hon nu inte har gjort vad kung Ahasveros befallde genom hovmännen?"</VERS>
   <VERS vnumber="16">Memukan svarade inför kungen och furstarna: "Inte mot kungen allena har drottning Vasti gjort illa, utan mot alla furstar och alla folk i alla kung Ahasveros hövdingdömen.</VERS>
   <VERS vnumber="17">För vad drottningen har gjort ska komma ut bland alla kvinnor och ska leda till att de förakta sina män, då de ju kunna säga: 'Kung Ahasveros befallde att man skulle föra drottning Vasti inför honom, men hon kom inte.'</VERS>
   <VERS vnumber="18">Ja, redan i dag ska furstinnorna i Persien och Medien, när de få höra vad drottningen har gjort, åberopa detta inför alla kungens furstar och därav ska komma förakt och förtret mer än nog.</VERS>
   <VERS vnumber="19">Om det så täckes kungen, ska han för det låta en kunglig befallning utgå -- och ska denna upptecknas i Persiens och Mediens lagar, så att den blir orygglig -- att Vasti inte mer ska få komma inför kung Ahasveros ansikte. Hennes kungliga värdighet ska ge kungen åt en annan, som är bättre än hon.</VERS>
   <VERS vnumber="20">När så den förordning som kungen utfärdar blir kunnig i hela hans rike, så stort det är, då ska alla kvinnor ge sina män tillbörlig ära, både stora och små."</VERS>
   <VERS vnumber="21">Detta tal behagade kungen och furstarna och kungen gjorde som Memukan hade sagt.</VERS>
   <VERS vnumber="22">Skrivelser blev sända till alla kungens hövdingdömen, till vart hövdingdöme med dess skrift och till vart folk på dess språk, att envar man skulle vara herre i sitt hus och tala sitt folks tungomål.</VERS>
  </CHAPTER>
  <CHAPTER cnumber="2">
   <VERS vnumber="1">Efter en tids förlopp, sedan kung Ahasveros ilska hade lagt sig, tänkte han igen på Vasti och vad hon hade gjort och vad som var beslutet om henne.</VERS>
   <VERS vnumber="2">Då sa kungens män som betjänade honom: "Låt man för kungens räkning söka upp unga och fagra jungfrur,</VERS>
   <VERS vnumber="3">och ska kungen i sitt rikes alla hövdingdömen förordna vissa män som samlar tillhopa alla dessa unga och fagra jungfrur till fruhuset i Susans borg och överlämna dem åt kungens hovman Hege, kvinnovaktaren och man ska ge dem vad nödigt är till deras beredelse.</VERS>
   <VERS vnumber="4">Den kvinna som kungen finner behag i ska bli drottning i Vastis ställe." Detta tal behagade kungen och han gjorde så.</VERS>
   <VERS vnumber="5">I Susans borg fanns då en judisk man som hette Mordokai, son till Jair, son till Simei, son till Kis, en benjaminit.</VERS>
   <VERS vnumber="6">denne hade blivit bortförd från Jerusalem med de fångar som fördes bort tillsammans med Jekonja, Juda kung, när han fördes bort av Nebukadnessar, kungen i Babel.</VERS>
   <VERS vnumber="7">Han var fosterfader åt Hadassa, som också kallades Ester, hans farbroders dotter. För hon hade varken far eller mor. Hon var en flicka med skön gestalt, fager att skåda. Efter hennes fars och mors död hade Mordokai tagit emot henne som sin egen dotter.</VERS>
   <VERS vnumber="8">Då nu kungens befallning och påbud blev kunnigt och många unga kvinnor samlades tillhopa till Susans borg och överlämnades åt Hegai, blev också Ester hämtad till kungshuset och överlämnad åt kvinnovaktaren Hegai.</VERS>
   <VERS vnumber="9">Flickan behagade honom och fann nåd inför honom. Därför skyndade han att ge henne vad nödigt var till hennes beredelse, men också den kost hon skulle hava, liksom att ge henne från kungshuset de sju tärnor som utsågos åt henne. Han lät henne med sina tärnor flytta in i den bästa delen av fruhuset.</VERS>
   <VERS vnumber="10">Men om sitt folk och sin släkt hade Ester inte yppat något, för Mordokai hade förbjudit henne att yppa något därom.</VERS>
   <VERS vnumber="11">Mordokai gick var dag fram och igen utanför gården till fruhuset, för att få veta hur det stod till med Ester och vad som vederfors henne.</VERS>
   <VERS vnumber="12">Nu var det så, att när ordningen kom till den ena eller andra av de unga kvinnorna att gå in till kung Ahasveros, sedan med henne hade förfarits i tolv månader som det var påbjudet om kvinnorna (så lång tid åtgick nämligen till att förbereda dem: sex månader med myrraolja och sex månader med välluktande kryddor och annat som var nödigt till kvinnornas beredelse),</VERS>
   <VERS vnumber="13">när alltså en kvinna gick in till kungen, då fick hon ta med sig från fruhuset till kungshuset allt vad hon begärde.</VERS>
   <VERS vnumber="14">Sedan hon om kvällen hade gått ditin, skulle hon om morgonen, när hon gick tillbaka, gå in i det andra fruhuset och överlämnas åt kungens hovman Saasgas, som hade vakten över bihustrurna. Hon fick sedan inte mer komma in till kungen, om inte kungen hade hittat sådant behag i henne, att hon uttryckligen blev kallad till honom.</VERS>
   <VERS vnumber="15">Då nu ordningen att gå in till kungen kom till Ester, dotter till Abihail, farbroder till Mordokai, som hade tagit emot henne till sin dotter, begärde hon inget annat än det som kungens hovman Hegai, kvinnovaktaren, rådde henne till. Ester fann nåd för allas ögon, som såg henne.</VERS>
   <VERS vnumber="16">Ester blev hämtad till kung Ahasveros i hans kungliga palats i tionde månaden, det är månaden Tebet, i hans sjunde regeringsår.</VERS>
   <VERS vnumber="17">Ester blev kungen kärare än alla de andra kvinnorna och hon fann nåd och ynnest inför honom mer än alla de andra jungfrurna, så att han satte en kunglig krona på hennes huvud och gjorde henne till drottning i Vastis ställe.</VERS>
   <VERS vnumber="18">Kungen gjorde ett stort gästabud för alla sina furstar och tjänare, ett gästabud till Esters ära. Han beviljade skattelindring åt sina hövdingdömen och delade ut skänker, som det hövdes en kung.</VERS>
   <VERS vnumber="19">När sedermera jungfrur för andra gången samlades tillhopa och Mordokai satt i kungens port</VERS>
   <VERS vnumber="20">(men Ester hade, som Mordokai lät henne, inte yppat något om sin släkt och sitt folk, för Ester gjorde efter Mordokais befallning, som när hon var under hans vård),</VERS>
   <VERS vnumber="21">vid den tiden, under det att Mordokai satt i kungens port, blev Bigetan och Teres, två av de hovmän hos kungen, som höll vakt vid tröskeln, förbittrade på kung Ahasveros och sökte tillfälle att bära hand på honom.</VERS>
   <VERS vnumber="22">Härom fick Mordokai kunskap och han berättade det för drottning Ester. Efter det berättade Ester det för kungen på Mordokais vägnar.</VERS>
   <VERS vnumber="23">Saken blev nu undersökt och så befunnen. De blev båda upphängda på trä. Detta upptecknades i krönikan, för kungen.</VERS>
  </CHAPTER>
  <CHAPTER cnumber="3">
   <VERS vnumber="1">En tid härefter upphöjde kung Ahasveros agagiten Haman, Hammedatas son, till hög värdighet och gav honom främsta platsen bland alla de furstar som var hos honom.</VERS>
   <VERS vnumber="2">Alla kungens tjänare som var i kungens port böjde knä och föll ner för Haman, för så hade kungen bjudit om honom. Men Mordokai böjde inte knä och föll inte ner för honom.</VERS>
   <VERS vnumber="3">Då sa kungens tjänare som var i kungens port till Mordokai: "Varför överträder du kungens bud?"</VERS>
   <VERS vnumber="4">När de dag efter dag hade sagt så till honom, utan att han lyssnade till dem, berättade de det för Haman, för att se om Mordokais förklaring skulle få gälla: för han hade berättat för dem att han var en jude.</VERS>
   <VERS vnumber="5">När nu Haman såg att Mordokai inte böjde knä eller föll ner för honom, uppfylldes han med vrede.</VERS>
   <VERS vnumber="6">Men det syntes honom för liten att bära hand bara på Mordokai, sedan man berättat för honom av vilket folk Mordokai var, utan Haman sökte tillfälle att utrota alla judar som fanns i Ahasveros hela rike, för att de var Mordokais landsmän.</VERS>
   <VERS vnumber="7">I första månaden, det är månaden Nisan, i Ahasveros tolfte regeringsår, kastades pur, det är lott, inför Haman om var särskild dag och var särskild månad fram till tolfte månaden, det är månaden Adar.</VERS>
   <VERS vnumber="8">Haman sa till kung Ahasveros: "Här finns ett folk som bor kringspritt och förstrött bland de andra folken i ditt rikes alla hövdingdömen. Deras lagar är olika alla andra folks och de göra inte efter kungens lagar. Därför är det inte kungen värdigt att låta dem vara.</VERS>
   <VERS vnumber="9">Om det så täckes kungen, ska därför en skrivelse utfärdas, att man ska förgöra dem. Tio tusen talenter silver ska jag då kunna väga upp åt tjänstemännen till att läggas in i kungens skattkamrar."</VERS>
   <VERS vnumber="10">Då tog kungen ringen av sin hand och gav den åt agagiten Haman, Hammedatas son, judarnas ovän.</VERS>
   <VERS vnumber="11">Efter det sa kungen till Haman: "Silvret ska vara dig skänkt och med folket ska du göra som du finner för gott."</VERS>
   <VERS vnumber="12">Så blev då kungens sekreterare tillkallade på trettonde dagen i första månaden och en skrivelse, alldeles sådan som Haman ville, utfärdades till kungens satraper och till ståthållarna över de särskilda hövdingdömena och till furstarna över de särskilda folken, till vart hövdingdöme med dess skrift och till vart folk på dess tungomål. I kung Ahasveros namn utfärdades skrivelsen och den beseglades med kungens ring.</VERS>
   <VERS vnumber="13">Sedan kringsändes med ilbud brev till alla kungens hövdingdömen, att man skulle utrota, döda och förgöra judarna, både unga och gamla, både barn och kvinnor, alla på en och samma dag, nämligen på trettonde dagen i tolfte månaden, det är månaden Adar, varvid också deras ägodelar som byte skulle givas till plundring.</VERS>
   <VERS vnumber="14">I skrivelsen stod att i vart särskilt hövdingdöme ett påbud, öppet för alla folk, skulle utfärdas, som innehöll att de skulle vara redo den dagen.</VERS>
   <VERS vnumber="15">På grund av kungens befallning drog ilbuden med hast iväg, så snart påbudet hade blivit utfärdat i Susans borg. Men kungen och Haman satte sig ner till att dricka, under det att bestörtning rådde i staden Susan.</VERS>
  </CHAPTER>
  <CHAPTER cnumber="4">
   <VERS vnumber="1">När Mordokai fick vet allt vad som hade hänt, rev han sönder sina kläder och klädde sig i säck och aska och gick så ut i staden och uppgav högljudda och bittra klagorop.</VERS>
   <VERS vnumber="2">Han begav sig till kungens port och stannade framför den, för in i kungens port fick ingen komma, som var klädd i sorgdräkt.</VERS>
   <VERS vnumber="3">I vart hövdingdöme dit kungens befallning och påbud kom blev stor sorg bland judarna och de fastade, gräto och klagade, ja, de flesta satte sig i säck och aska.</VERS>
   <VERS vnumber="4">När nu Esters tjänarinnor och hovmän kom och berättade detta för henne, blev drottningen mycket förskräckt. Hon skickade ut kläder till Mordokai, för att man skulle kläda honom i dem och ta av honom sorgdräkten. Men han tog inte emot dem.</VERS>
   <VERS vnumber="5">Då kallade Ester till sig Hatak, en av de hovmän som kungen hade anställt i hennes tjänst och lät honom att gå till Mordokai, för att få vet vad som var på färde och varför han gjorde så.</VERS>
   <VERS vnumber="6">När då Hatak kom ut till Mordokai på den öppna platsen i staden framför kungens port,</VERS>
   <VERS vnumber="7">berättade Mordokai för honom allt vad som hade hänt honom och uppgav beloppet av den penningsumma som Haman hade lovat väga upp till kungens skattkamrar, för att han skulle få förgöra judarna.</VERS>
   <VERS vnumber="8">En avskrift av det skrivna påbud som hade blivit utfärdat i Susan om att de skulle utrotas lämnade han honom också, för att han skulle visa Ester den och berätta allt för henne och ålägga henne att gå in till kungen och be honom om misskund och söka nåd hos honom för sitt folk.</VERS>
   <VERS vnumber="9">Hatak kom och berättade för Ester vad Mordokai hade sagt.</VERS>
   <VERS vnumber="10">Då lät Ester Hatak att gå till Mordokai och säga:</VERS>
   <VERS vnumber="11">"Alla kungens tjänare och folket i kungens hövdingdömen veta, att om någon, ska vara sig man eller kvinna, går in till kungen på den inre gården utan att vara kallad, så gäller för var och en samma lag: att han ska dödas, såframt inte kungen räcker ut mot honom den gyllene spiran, till tecken på att han får leva. Men jag har inte på trettio dagar varit kallad att komma till kungen."</VERS>
   <VERS vnumber="12">När man nu berättade för Mordokai vad Ester hade sagt,</VERS>
   <VERS vnumber="13">sade Mordokai att man skulle ge Ester detta svar: "Tänk inte att du ensam bland alla judar ska slippa undan, för att du är i kungens hus.</VERS>
   <VERS vnumber="14">Nej, om du tiger stilla vid detta tillfälle, så ska nog hjälp och räddning beredas judarna från något annat håll, men du och din fars hus, ni ska förgöras. Vem vet om du inte just för en sådan tid som denna har kommit till kunglig värdighet?"</VERS>
   <VERS vnumber="15">Då lät Ester ge Mordokai detta svar:</VERS>
   <VERS vnumber="16">"Gå iväg och församla alla judar som finnas i Susan och hållen fasta för mig. Ni ska inte äta eller dricka något under tre dygn, ska vara sig dag eller natt. Jag med mina tärnor vill också på samma sätt fasta. Efter det vill jag gå in till kungen, fastän det är emot lagen. Skall jag gå förlorad, så ska det då ske."</VERS>
   <VERS vnumber="17">Mordokai gick bort och gjorde alldeles som Ester hade sagt att han skulle.</VERS>
  </CHAPTER>
  <CHAPTER cnumber="5">
   <VERS vnumber="1">På tredje dagen klädde Ester sig i kunglig skrud och kom in på den inre gården till kungshuset, mitt emot själva kungshuset. Kungen satt då på sin kungatron i det kungliga palatset, mitt emot palatsets dörr.</VERS>
   <VERS vnumber="2">När nu kungen såg drottning Ester stå på gården, fann hon nåd för hans ögon, så att kungen räckte ut mot Ester den gyllene spira, som han hade i sin hand. Då gick Ester fram och rörde vid ändan av spiran.</VERS>
   <VERS vnumber="3">Kungen sa till henne: "Vad önskar du, drottning Ester och vad är din begäran? Gällde den också hälften av riket, så ska den beviljas dig."</VERS>
   <VERS vnumber="4">Ester svarade: "Om det så täckes kungen, ska kungen och Haman i dag komma till ett gästabud, som jag har tillrett för honom."</VERS>
   <VERS vnumber="5">Då sa kungen: "Skynda att hämta hit Haman, för att så ska ske, som Ester har begärt." Så kom då kungen och Haman till gästabudet, som Ester hade tillrett.</VERS>
   <VERS vnumber="6">När vinet dracks, sa kungen till Ester: "Vad är din bön? Den ska vara dig beviljad. Vad är din begäran? Gällde den också hälften av riket, så ska den uppfyllas."</VERS>
   <VERS vnumber="7">Ester svarade och sa: "Min bön och min begäran är:</VERS>
   <VERS vnumber="8">om jag har hittat nåd för kungens ögon och det täckes kungen att bevilja min bön och uppfylla min begäran, så ska kungen och Haman komma till ännu ett gästabud, som jag vill tillreda för dem. Då ska jag i morgon göra som kungen har befallt."</VERS>
   <VERS vnumber="9">Haman gick därifrån den dagen, glad och väl till mods. Men när han fick se Mordokai i kungens port och han varken stod upp eller ens rörde sig för honom, då uppfylldes Haman med ilska mot Mordokai.</VERS>
   <VERS vnumber="10">Men Haman betvang sig och gick hem. Efter det skickade han och lät hämta sina vänner och sin hustru Seres.</VERS>
   <VERS vnumber="11">Haman talade för dem om sin rikedom och härlighet och om sina många barn och om all den storhet, som kungen hade gett honom och om hur kungen i allt hade upphöjt honom över de andra furstarna och kungens övriga tjänare.</VERS>
   <VERS vnumber="12">Haman sa ytterligare: "Inte heller har drottning Ester låtit någon annan än mig komma med kungen till det gästabud, som hon hade tillrett. Jämväl i morgon är jag bjuden till henne och kungen.</VERS>
   <VERS vnumber="13">Men vid allt detta kan jag dock inte vara till freds, så länge jag ser juden Mordokai sitta i kungens port."</VERS>
   <VERS vnumber="14">Då sa hans hustru Seres och alla hans vänner till honom: "Låt resa upp en påle, femtio alnar hög och bed i morgon kungen, att Mordokai ska bli upphängd på den. Då kan du glad komma med kungen till gästabudet." Detta behagade Haman och han lät resa upp pålen.</VERS>
  </CHAPTER>
  <CHAPTER cnumber="6">
   <VERS vnumber="1">Den natten kunde kungen inte sova. Därför lät han hämta krönikan, där minnesvärda händelser var upptecknade och man föreläste ur den för kungen.</VERS>
   <VERS vnumber="2">Då fann man där skrivet, att Mordokai hade berättat, hurusom Bigetana och Teres, två av de hovmän, som höll vakt vid tröskeln, hade sökt tillfälle att bära hand på kung Ahasveros.</VERS>
   <VERS vnumber="3">Kungen frågade: "Vilken ära och upphöjelse har hänt Mordokai för detta?" Kungens män, som betjänade honom, svarade: "Inget sådant har hänt honom."</VERS>
   <VERS vnumber="4">Då sa kungen: "Är någon nu tillstädes på gården?" Haman hade just kommit in på den yttre gården till kungshuset för att be kungen, att Mordokai ska bli upphängd på den påle, som han hade låtit sätta upp för hans räkning.</VERS>
   <VERS vnumber="5">Så svarade honom då kungens tjänare: "Ja, Haman står därute på gården." Kungen sa: "Låt honom komma in."</VERS>
   <VERS vnumber="6">När då Haman kom in, sa kungen till honom: "Hur ska man göra med den man, som kungen vill ära?" Men Haman tänkte i sitt hjärta: "Vem skulle kungen vilja bevisa ära mer än mig?"</VERS>
   <VERS vnumber="7">Därför sa Haman till kungen: "Om kungen vill ära någon,</VERS>
   <VERS vnumber="8">så ska man hämta en kunglig klädnad, som kungen själv har burit och en häst, som kungen själv har ridit på och på vilkens huvud en kunglig krona är fäst.</VERS>
   <VERS vnumber="9">och man ska överlämna klädnaden och hästen åt en av kungens förnämsta furstar och klädnaden ska sättas på den man, som kungen vill ära och man ska föra honom ridande på hästen fram på den öppna platsen i staden och utropa framför honom: 'Så gör man med den man, som kungen vill ära.'"</VERS>
   <VERS vnumber="10">Då sa kungen till Haman: "Skynda dig att ta klädnaden och hästen, som du har sagt och gör så med juden Mordokai, som sitter i kungens port. Underlåt inget av allt vad du har sagt."</VERS>
   <VERS vnumber="11">Så tog då Haman klädnaden och hästen och satte klädnaden på Mordokai och tog honom ridande fram på den öppna platsen i staden och utropade framför honom: "Så gör man med den man, som kungen vill ära."</VERS>
   <VERS vnumber="12">Mordokai vände tillbaka till kungens port. Men Haman skyndade hem, sörjande och med överhöljt huvud.</VERS>
   <VERS vnumber="13">När Haman förtäljde för sin hustru Seres och alla sina vänner vad som hade hänt honom, sa hans vise män och hans hustru Seres till honom: "Om Mordokai, som du har börjat att stå tillbaka för, kommer från judisk ursprung, så förmår du inget mot honom, utan ska komma alldeles till korta för honom."</VERS>
   <VERS vnumber="14">Medan de ännu så talade med honom, kom kungens hovmän för att skyndsamt hämta Haman till gästabudet, som Ester hade tillrett.</VERS>
  </CHAPTER>
  <CHAPTER cnumber="7">
   <VERS vnumber="1">Så kom då kungen och Haman till gästabudet hos drottning Ester.</VERS>
   <VERS vnumber="2">När vinet dracks, sa kungen till Ester, också nu på andra dagen: "Vad är din bön, drottning Ester? Den ska vara dig beviljad. Vad är din begäran? Gällde den också hälften av riket, så ska den uppfyllas."</VERS>
   <VERS vnumber="3">Drottning Ester svarade och sa: "Om jag har hittat nåd för dina ögon, o kung och det så täckes kungen, så ska bli mitt liv mig skänkt på min bön och mitt folks på min begäran.</VERS>
   <VERS vnumber="4">För vi är sålda, jag och mitt folk, till att utrotas, dräpas och förgöras. Om vi bara hade blivit sålda till slavar och slavinnor, så skulle jag har tegat. För den olyckan skulle inte vara sådan, att vi borde besvära kungen med det."</VERS>
   <VERS vnumber="5">Då svarade kung Ahasveros och sa till drottning Ester: "Vem är den och var är den, som har fördristat sig att så göra?"</VERS>
   <VERS vnumber="6">Ester sa: "En hätsk och illvillig man är det: den onde Haman där." Då blev Haman förskräckt för kungen och drottningen.</VERS>
   <VERS vnumber="7">Kungen stod upp i ilska och lämnade gästabudet och gick ut i palatsets trädgård. Men Haman kom fram för att be drottning Ester om sitt liv, för han såg, att kungen hade bestämt hans olycka.</VERS>
   <VERS vnumber="8">När kungen efter det kom tillbaka till gästabudssalen från palatsets trädgård, hade Haman sjunkit ner mot den soffa, där Ester satt. Då sa kungen: "Vill han också öva våld mot drottningen, härinne i min närvaro?" Knappt hade detta ord gått över kungens läppar, innan man svepte över Hamans ansikte.</VERS>
   <VERS vnumber="9">Harebona, en av hovmännen hos kungen, sa: "Vid Hamans hus står redan en påle, femtio alnar hög, som Haman låtit resa upp för Mordokai, vilkens ord en gång var kungen till sådant gagn." Då sa kungen: "Hängen upp honom på den."</VERS>
   <VERS vnumber="10">Så hängde de upp Haman på den påle, som han hade låtit sätta upp för Mordokai. Sedan la sig kungens vrede.</VERS>
  </CHAPTER>
  <CHAPTER cnumber="8">
   <VERS vnumber="1">Samma dag gav kung Ahasveros åt drottning Ester Hamans, judarnas oväns, hus. Mordokai fick tillträde till kungen, för Ester hade nu omtalat, vad han var för henne.</VERS>
   <VERS vnumber="2">Kungen tog av sig ringen, som han hade låtit ta från Haman och gav den åt Mordokai. Ester satte Mordokai över Hamans hus.</VERS>
   <VERS vnumber="3">Ester talade ytterligare inför kungen, i det att hon föll ner för hans fötter. Hon bönföll honom gråtande, att han skulle avvända agagiten Hamans onda råd och det anslag, som han hade förehaft mot judarna.</VERS>
   <VERS vnumber="4">Då räckte kungen ut den gyllene spiran mot Ester. Ester stod upp och kom fram inför kungen</VERS>
   <VERS vnumber="5">och sa: "Om det så täckes kungen och om jag har hittat nåd inför honom och det synes kungen vara riktigt och jag är honom till behag, så ska en skrivelse utfärdas för att återkalla de brev, som innehöllo agagiten Hamans, Hammedatas sons, anslag och som han skrev för att förgöra judarna i alla kungens hövdingdömen.</VERS>
   <VERS vnumber="6">För hur skulle jag kunna uthärda att se den olycka, som annars träffade mitt folk? Ja, hur skulle jag kunna uthärda att se mina landsmän förgöras?"</VERS>
   <VERS vnumber="7">Då sa kung Ahasveros till drottning Ester och till juden Mordokai: "Se, Hamans hus har jag gett åt Ester och han själv har blivit upphängd på en påle, för att han ville bära hand på judarna.</VERS>
   <VERS vnumber="8">Men utfärden nu också ni en skrivelse angående judarna i kungen namn, som ni finner för gott och besegla den med kungens ring. För en skrivelse, som är utfärdad i kungens namn och beseglad med kungens ring, kan inte återkallas."</VERS>
   <VERS vnumber="9">Så blev nu direkt kungens sekreterare tillkallade, på tjugotredje dagen i tredje månaden, det är månaden Sivan och en skrivelse, alldeles sådan som Mordokai ville, utfärdades till judarna och till satraperna, ståthållarna och furstarna i hövdingdömena, från Indien ända till Etiopien, ett hundra tjugosju hövdingdömen, till vart hövdingdöme med dess skrift och till vart folk på dess språk, också till judarna med deras skrift och på deras tungomål.</VERS>
   <VERS vnumber="10">Han utfärdade skrivelsen i kung Ahasveros namn och beseglade den med kungens ring. Efter det kringsände han brev med ilbud till häst, som redo på kungliga travare från stuterierna,</VERS>
   <VERS vnumber="11">att kungen tillät judarna i var särskild stad att församla sig till försvar för sitt liv och att i vart folk och hövdingdöme utrota, döda och förgöra alla väpnade skaror, som angrepe dem, liksom barn och kvinnor, varvid deras ägodelar som byte skulle givas till plundring,</VERS>
   <VERS vnumber="12">detta på en och samma dag i alla kung Ahasveros hövdingdömen, nämligen på trettonde dagen i tolfte månaden, det är månaden Adar.</VERS>
   <VERS vnumber="13">I skrivelsen stod, att i vart särskilt hövdingdöme ett påbud, öppet för alla folk, skulle utfärdas, som innehöll, att judarna skulle vara redo till den dagen att hämnas på sina fiender.</VERS>
   <VERS vnumber="14">På grund av kungens befallning drog ilbuden på de kungliga travarna skyndsamt och med hast iväg, så snart påbudet hade blivit utfärdat i Susans borg.</VERS>
   <VERS vnumber="15">Men Mordokai gick ut från kungen i kunglig klädnad av mörkblått och vitt tyg och med en stor gyllene krona och en mantel av vitt och purpurrött tyg, under det att staden Susan jublade och var glad.</VERS>
   <VERS vnumber="16">För judarna hade nu uppgått ljus och glädje, fröjd och ära.</VERS>
   <VERS vnumber="17">I vart hövdingdöme och i var stad, dit kungens befallning och påbud kom, blev glädje och fröjd bland judarna och de höll gästabud och högtid. Många ur de främmande folken blev judar, för förskräckelse för judarna hade fallit över dem.</VERS>
  </CHAPTER>
  <CHAPTER cnumber="9">
   <VERS vnumber="1">På trettonde dagen i tolfte månaden, det är månaden Adar, den dag då kungens befallning och påbud skulle verkställas och då judarnas fiender hade hoppats att bli dem övermäktiga -- fastän det vände sig så, att judarna i stället skulle bli sina motståndare övermäktiga --</VERS>
   <VERS vnumber="2">på den dagen samlades judarna i sina städer, i alla kung Ahasveros hövdingdömen, för att kasta sig över dem, som sökte deras olycka. Ingen kunde stå dem emot, för förskräckelse för dem hade fallit över alla folk.</VERS>
   <VERS vnumber="3">Alla furstarna i hövdingdömena och satraperna och ståthållarna och kungens tjänstemän understödde judarna, för förskräckelse för Mordokai hade fallit över dem.</VERS>
   <VERS vnumber="4">För Mordokai var nu stor i kungens hus och hans rykte gick ut i alla hövdingdömen, eftersom denna Mordokai lev allt större och större.</VERS>
   <VERS vnumber="5">Judarna anställde med sina svärd ett nederlag överallt bland sina fiender och dödade och förgjorde dem och gjorde som de ville med sina motståndare.</VERS>
   <VERS vnumber="6">I Susans borg dödade och förgjorde judarna fem hundra män.</VERS>
   <VERS vnumber="7">Parsandata, Dalefon, Aspata,</VERS>
   <VERS vnumber="8">Porata, Adalja, Aridata,</VERS>
   <VERS vnumber="9">Parmasta, Arisai, Aridai och Vajsata,</VERS>
   <VERS vnumber="10">judarnas ovän Hamans, Hammedatas sons, tio söner dödade de. Men till plundring räckte de inte ut sin hand.</VERS>
   <VERS vnumber="11">Samma dag fick kungen vet hur många som hade blivit dräpta i Susans borg.</VERS>
   <VERS vnumber="12">Då sa kungen till drottning Ester: "I Susans borg har judarna dräpt och förgjort fem hundra män utom Hamans tio söner. Vad ska de då inte ha gjort i kungens övriga hövdingdömen? Vad är nu din bön? Den ska vara dig beviljad. Vad är ytterligare din begäran? Den ska uppfyllas."</VERS>
   <VERS vnumber="13">Ester svarade: "Om det så täckes kungen, så ska det också i morgon tillåtas de judar, som är i Susan, att göra efter påbudet för i dag. Låt Hamans tio söner bli upphängda på pålen."</VERS>
   <VERS vnumber="14">Då befallde kungen, att så skulle ske och påbudet blev utfärdat i Susan. Efter det blev Hamans tio söner upphängda.</VERS>
   <VERS vnumber="15">och de judar, som var i Susan, samlades också på fjortonde dagen i månaden Adar och dödade i Susan tre hundra män. Men till plundring räckte de inte ut sin hand.</VERS>
   <VERS vnumber="16">De övriga judarna, de som var i kungen hövdingdömen, samlades till försvar för sitt liv och skaffade sig ro för sina fiender, i det att dödade sjuttiofem tusen av dessa sina motståndare. Men till plundring räckte de inte ut sin hand.</VERS>
   <VERS vnumber="17">Detta blev på trettonde dagen i månaden Adar. Men på fjortonde dagen vilade de och firade den som en gästabuds- och glädjedag.</VERS>
   <VERS vnumber="18">De judar åter, som var i Susan, hade församlat sig både den trettonde dagen och på den fjortonde. Men de vilade på den femtonde dagen och firade den som en gästabuds- och glädjedag.</VERS>
   <VERS vnumber="19">Därför fira judarna på landsbygden, de som bor i landsortsstäderna, den fjortonde dagen i månaden Adar som en glädje-, gästabuds- och högtidsdag, på vilken de sända gåvor till varandra av den mat de har tillagat.</VERS>
   <VERS vnumber="20">Mordokai tecknade upp dessa händelser och skickade skrivelser till alla judar i kung Ahasveros hövdingdömen, både nära och fjärran,</VERS>
   <VERS vnumber="21">och stadgade som lag för dem, att de alltid, år efter år, skulle fira den fjortonde och den femtonde dagen i månaden Adar,</VERS>
   <VERS vnumber="22">eftersom det var på dessa dagar som judarna hade fått ro för sina fiender och eftersom i denna månad deras bedrövelse hade blivit förvandlad till glädje och deras sorg till högtid. Därför skulle de fira dessa dagar som gästabuds- och glädjedagar, på vilka de skulle sända gåvor till varandra av den mat de hade tillagat, men också skänker till de fattiga.</VERS>
   <VERS vnumber="23">Judarna antogo som sed, vad de nu hade börjat att göra, det som Mordokai hade skrivit till dem --</VERS>
   <VERS vnumber="24">detta eftersom agagiten Haman, Hammedatas son, alla judars ovän, hade förehaft sitt anslag mot judarna till att förgöra dem och hade kastat pur, det är lott, till att plötsligt överfalla och förgöra dem.</VERS>
   <VERS vnumber="25">varemot kungen, när han hade fått veta detta, hade gett befallning och utfärdat en skrivelse om att det onda anslag, som han hade förehaft mot judarna, skulle vända tillbaka på hans eget huvud, så att han själv och hans söner hade blivit upphängda på pålen.</VERS>
   <VERS vnumber="26">Därför blev dessa dagar kallade purim efter ordet pur. Därför, i anledning av allt som stod i detta brev och vad de själva härav hade sett och vad som hade hänt dem,</VERS>
   <VERS vnumber="27">stadgade judarna och antogo som orygglig sed för sig och sina efterkommande och för alla, som slöto sig till dem, att alltid, år efter år, fira dessa båda dagar, efter föreskriften om dem och på den för dem bestämda tiden,</VERS>
   <VERS vnumber="28">och att dessa dagar skulle ihågkommas och firas i alla tider, i var släkt, i vart hövdingdöme och i var stad, så att dessa purimsdagar oryggligt skulle hållas bland judarna och deras minne inte upphöra bland deras efterkommande.</VERS>
   <VERS vnumber="29">Men drottning Ester, Abihails dotter och juden Mordokai uppsatte ånyo en skrivelse, i eftertryckliga ordalag, för att stadga som en lag, vad som föreskrevs i detta nya brev om purim.</VERS>
   <VERS vnumber="30">Skrivelser, vänligt och välvilligt avfattade, utsändes till alla judar i de ett hundra tjugosju hövdingdömena i Ahasveros rike,</VERS>
   <VERS vnumber="31">för att stadga som lag, att de skulle fira dessa purimsdagar på deras bestämda tider så, som juden Mordokai och drottning Ester stadgade för dem och så, som de stadgade för sig själva och sina efterkommande, nämligen med föreskrivna fastor och vanliga klagorop.</VERS>
   <VERS vnumber="32">Alltså blev genom Esters befallning dessa föreskrifter om purim stadgade som lag. Den tecknades upp i en bok.</VERS>
  </CHAPTER>
  <CHAPTER cnumber="10">
   <VERS vnumber="1">Kung Ahasveros tog skatt både av fastlandet och av öarna i havet.</VERS>
   <VERS vnumber="2">Allt vad han i sin makt och sin väldighet gjorde, liksom berättelsen om den storhet, till vilken kungen upphöjde Mordokai, det finns upptecknat i de mediska och persiska kungarnas krönika.</VERS>
   <VERS vnumber="3">För juden Mordokai var kung Ahasveros närmaste man och han var stor bland judarna och älskad av alla sina bröder, eftersom han sökte sitt folks bästa och la sig ut för alla sina landsmän till deras välfärd.</VERS>
  </CHAPTER>
 </BIBLEBOOK>
 