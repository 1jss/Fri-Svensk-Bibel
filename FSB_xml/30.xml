<BIBLEBOOK bname="Amos" bnumber="30" bsname="Amos">
  <CHAPTER cnumber="1">
   <VERS vnumber="1">Detta är vad som talades av Amos, en bland herdarna från Tekoa, vad han skådade angående Israel i Ussias, Juda kungs och Jerobeams, Joas sons, Israels kungs, tid, två år före jordbävningen.</VERS>
   <VERS vnumber="2">Han sa: Herren upphäver ett rytande från Sion och från Jerusalem låter han höra sin röst. Då försänkas herdarnas betesmarker i sorg och Karmels topp förtorkas.</VERS>
   <VERS vnumber="3">Så säger Herren: Eftersom Damaskus har trefalt förbrutit sig, ja, fyrfalt, ska jag inte rygga mitt beslut: eftersom de har tröskat Gilead med sina tröskvagnar av järn.</VERS>
   <VERS vnumber="4">Därför ska jag sända en eld mot Hasaels hus och den ska förtära Ben-Hadads palatser.</VERS>
   <VERS vnumber="5">Jag ska bryta sönder Damaskus bommar och utrota invånarna i Bikeat-Aven och spirans bärare i Bet-Eden. Arams folk ska bli bortfört till Kir, säger Herren.</VERS>
   <VERS vnumber="6">Så säger Herren: Eftersom Gasa har trefalt förbrutit sig, ja, fyrfalt, ska jag inte rygga mitt beslut: eftersom de har fört bort allt folket som fångar och överlämnat dem åt Edom.</VERS>
   <VERS vnumber="7">Därför ska jag sända en eld mot Gasas murar och den ska förtära dess palatser.</VERS>
   <VERS vnumber="8">Jag ska utrota invånarna i Asdod och spirans bärare i Askelon. Jag ska vända min hand mot Ekron, så att filistéernas sista kvarleva förgås, säger Herren, Herren.</VERS>
   <VERS vnumber="9">Så säger Herren: Eftersom Tyrus har trefalt förbrutit sig, ja, fyrfalt, ska jag inte rygga mitt beslut: eftersom de har överlämnat allt folket som fångar åt Edom, utan att tänka på sitt brödraförbund.</VERS>
   <VERS vnumber="10">Därför ska jag sända en eld mot Tyrus murar och den ska förtära dess palatser.</VERS>
   <VERS vnumber="11">Så säger Herren: Eftersom Edom har trefalt förbrutit sig, ja, fyrfalt, ska jag inte rygga mitt beslut: eftersom han har förföljt sin bror med svärd och förkvävt all barmhärtighet och eftersom han oupphörligt har låtit sin ilska rasa och ständigt behållit sin förgrymmelse.</VERS>
   <VERS vnumber="12">Därför ska jag sända en eld mot Teman och den ska förtära Bosras palatser.</VERS>
   <VERS vnumber="13">Så säger Herren: Eftersom Ammons barn har trefalt förbrutit sig, ja, fyrfalt, ska jag inte rygga mitt beslut: eftersom de har uppristat gravid kvinnor i Gilead, när de ville utvidga sitt område.</VERS>
   <VERS vnumber="14">Därför ska jag tända upp en eld mot Rabbas murar och den ska förtära dess palatser, under härskri på stridens dag, under storm på ovädrets dag.</VERS>
   <VERS vnumber="15">Deras kung ska vandra bort i fångenskap, han själv och hans hövdingar med honom, säger Herren.</VERS>
  </CHAPTER>
  <CHAPTER cnumber="2">
   <VERS vnumber="1">Så säger Herren: Eftersom Moab har trefalt förbrutit sig, ja, fyrfalt, ska jag inte rygga mitt beslut: eftersom han har förbränt Edoms kungs ben till aska.</VERS>
   <VERS vnumber="2">Därför ska jag sända en eld mot Moab och den ska förtära Keriots palatser. Moab ska omkomma under stridslarm, under härskri vid basuners ljud,</VERS>
   <VERS vnumber="3">Jag ska utrota ur landet den som är domare där och alla dess furstar ska jag döda och honom säger Herren.</VERS>
   <VERS vnumber="4">Så säger Herren: Eftersom Juda har trefalt förbrutit sig, ja, fyrfalt, ska jag inte rygga mitt beslut: eftersom de har förkastat Herrens lag och inte hållit hans stadgar, utan låtit förleda sig av sina lögngudar, dem som också deras fäder vandrade efter.</VERS>
   <VERS vnumber="5">Därför ska jag sända en eld mot Juda och den ska förtära Jerusalems palatser.</VERS>
   <VERS vnumber="6">Så säger Herren: Eftersom Israel har trefalt förbrutit sig, ja, fyrfalt, ska jag inte rygga mitt beslut: eftersom de sälja den oskyldige för pengar och den fattige för ett par skor.</VERS>
   <VERS vnumber="7">För de längta efter att se stoft på de armas huvuden och de vränga de ödmjukas sak. Son och far gå tillsammans till tärnan och ohelga så mitt heliga namn.</VERS>
   <VERS vnumber="8">På pantade kläder sträcker man sig invid vart altare och bötfälldas vin dricker man i sin Guds hus</VERS>
   <VERS vnumber="9">Dock var det jag som förgjorde för dem amoréerna, ett folk så högrest som cedrar och så väldigt som ekar. Jag förgjorde deras frukt ovantill och deras rötter nedantill.</VERS>
   <VERS vnumber="10">Det var jag som tog er upp ur Egyptens land och som ledde er i öknen i fyrtio år, så att ni intog amoréernas land.</VERS>
   <VERS vnumber="11">Jag uppväckte somliga bland era söner till profeter och somliga bland era unga män till nasirer. Är det inte så, ni Israels barn, säger Herren.</VERS>
   <VERS vnumber="12">Men ni gåven nasirerna vin att dricka och profeterna befallde ni: "Profeteren inte."</VERS>
   <VERS vnumber="13">Se, för det ska jag låta ett gnissel uppstå i ert land, likt gnisslet av en vagn som är fullastad med kärvar.</VERS>
   <VERS vnumber="14">Då ska inte ens den snabbaste finna någon flykt, den starkaste har då inget nytta av sin kraft och hjälten kan inte rädda sitt liv.</VERS>
   <VERS vnumber="15">Bågskytten håller då inte stånd, den snabbfotade kan inte rädda sitt liv, inte heller kan ryttaren rädda sitt.</VERS>
   <VERS vnumber="16">Ja, den som var modigast bland hjältarna ska på den dagen fly undan naken, säger Herren.</VERS>
  </CHAPTER>
  <CHAPTER cnumber="3">
   <VERS vnumber="1">Hör följande ord, som Herren har talat mot er, ni Israels barn, ja, mot hela det släkte som jag har fört upp ur Egyptens land. Så har han sagt:</VERS>
   <VERS vnumber="2">Er allena har jag utvalt bland alla släkter på jorden. Därför ska jag också hemsöka på er alla era missgärningar.</VERS>
   <VERS vnumber="3">Färdas väl två tillsammans, utan att de har blivit ense därom?</VERS>
   <VERS vnumber="4">Ryter ett lejon i skogen, om det inte har hittat något rov? Upphäver ett ungt lejon sin röst i kulan, utan att det har tagit ett byte?</VERS>
   <VERS vnumber="5">Faller en fågel i snaran på marken, om inget garn har blivit utlagt för den? Springer snaran upp från marken, utom när den gör någon fångst?</VERS>
   <VERS vnumber="6">Eller stöter man i basun i en stad, utan att folket förskräckes? Eller drabbas en stad av något ont, utan att Herren har skickat det?</VERS>
   <VERS vnumber="7">Sannerligen, Herren, Herren gör alls inget utan att har visat sitt råd för sina tjänare profeterna.</VERS>
   <VERS vnumber="8">När lejonet ryter, vem skulle då inte frukta? När Herren, Herren talar, vem skulle då inte profetera?</VERS>
   <VERS vnumber="9">Ropen ut över Asdods palatser och över palatsen i Egyptens land. Säg: Församlen er till Samarias berg och sen hur stor förvirring där råder och hur man övar förtryck där.</VERS>
   <VERS vnumber="10">Man förstår inte där att göra vad rätt är, säger Herren. Man hopar våld och olycka i sina palats.</VERS>
   <VERS vnumber="11">Därför säger Herren, Herren så: Trångmål ska komma och omringar landet, ditt starka fäste ska du mista, det ska störtas ned. Dina palats ska bli utplundrade.</VERS>
   <VERS vnumber="12">Så säger Herren: Likasom när en herde ur lejonets gap räddar bara ett par benpipor eller snibben av ett öra, så ska Israels barn bli räddade, desamma som nu i Samaria sitta i sina soffors hörn och på sina bäddars sidendamast.</VERS>
   <VERS vnumber="13">Hör och betygen inför Jakobs hus, säger Herren, Herren, härskarornas Gud:</VERS>
   <VERS vnumber="14">Den dag då jag på Israel hemsöker dess överträdelser, då ska jag också hemsöka Betels altaren, så att altarhornen bli avhuggna och falla till jorden.</VERS>
   <VERS vnumber="15">Jag ska slå ner både vinterhus och sommarhus och elfenbenshusen ska bli förstörda, ja, en myckenhet av hus ska då få en ände, säger Herren.</VERS>
  </CHAPTER>
  <CHAPTER cnumber="4">
   <VERS vnumber="1">Hör detta ord, ni Basans-kor på Samarias berg, ni som förtrycken de arma och öven våld mot de fattiga, ni som säger till era män: "Skaffen hit, så att vi få dricka."</VERS>
   <VERS vnumber="2">Herren, Herren har svurit vid sin helighet: Se, dagar ska komma över er, då man ska hämta upp er med metkrokar och er sista kvarleva med fiskkrokar.</VERS>
   <VERS vnumber="3">Då ska ni söka er ut, var och en genom närmaste rämna i muren och er Harmonsbild ska ni då kasta bort, säger Herren.</VERS>
   <VERS vnumber="4">Kom till Betel och bedriven er synd till Gilgal och bedriven än värre synd. Frambären där på morgonen era slaktoffer, på tredje dagen er tionde.</VERS>
   <VERS vnumber="5">Förbränn syrat bröd till lovoffer, lys ut och kungör frivilliga offer. För sådant älsker ni ju, ni Israels barn, säger Herren, Herren.</VERS>
   <VERS vnumber="6">Jag lät er gå med tomma munnar i alla era städer, jag lät er sakna bröd på alla era orter. Ändå har ni inte omvänt er till mig, säger Herren.</VERS>
   <VERS vnumber="7">Jag förhöll regnet för er, när ännu tre månader var kvar till skördetiden. Jag lät det regna över en stad, men inte över en annan. En åker fick regn, men en annan förtorkades, i det att regn inte kom på den.</VERS>
   <VERS vnumber="8">Ja, två, tre städer måste stappla bort till en och samma stad för att få vatten att dricka, utan att de ändå kunde släcka sin törst. Ändå har ni inte omvänt er till mig, säger Herren.</VERS>
   <VERS vnumber="9">Jag slog er säd med sot och rost. Era många trädgårdar och vingårdar, era fikonträd och olivträd åt gräsgnagarna upp. Ändå har ni inte omvänt er till mig, säger Herren.</VERS>
   <VERS vnumber="10">Jag skickade ibland er pest, som i Egypten. Jag dödade era unga män med svärd och lät era hästar bli tagna som byte. Stanken av era fallna skaror lät jag stiga upp och komma er i näsan. Ändå har ni inte omvänt er till mig, säger Herren.</VERS>
   <VERS vnumber="11">Jag lät omstörtning slå er, som när Gud omstörtade Sodom och Gomorra. Ni var som en brand, ryckt ur elden. Ändå har ni inte omvänt er till mig, säger Herren.</VERS>
   <VERS vnumber="12">Därför ska jag göra så med dig, Israel. Eftersom jag nu ska göra så med dig, för det bered dig, Israel, att möta din Gud.</VERS>
   <VERS vnumber="13">För se, han som har danat bergen och skapat vinden, han som kan yppa för människan hennes hemligaste tankar, han som kan göra morgonrodnaden till mörker och som går fram över jordens höjder -- Herren, härskarornas Gud, är hans namn.</VERS>
  </CHAPTER>
  <CHAPTER cnumber="5">
   <VERS vnumber="1">Hör följande ord, som jag vill uppstämma som klagosång över er, ni av Israels hus:</VERS>
   <VERS vnumber="2">"Fallen är hon och kan inte mer stå upp, jungfrun Israel! Hon ligger slagen till marken i sitt land. Ingen reser henne upp."</VERS>
   <VERS vnumber="3">För så säger Herren, Herren: Den stad varifrån tusen brukade dra ut ska få behålla hundra kvar och den stad varifrån hundra brukade dra ut ska få behålla tio kvar, i Israels hus.</VERS>
   <VERS vnumber="4">För så säger Herren till Israels hus: Söken mig, så får ni leva.</VERS>
   <VERS vnumber="5">Men söken inte Betel, kom inte till Gilgal och håll inte bort till Beer-Seba. För Gilgal ska bli bortfört i fångenskap och Betel ska hemfalla åt fördärvet.</VERS>
   <VERS vnumber="6">Söken Herren så får ni leva. Om inte, så ska han komma över Josefs hus lik en eld. Elden ska bränna och ingen ska släcka den, till att rädda Betel.</VERS>
   <VERS vnumber="7">Ni som förvandlen rätten till malört och slån rättfärdigheten ner till jorden, veten:</VERS>
   <VERS vnumber="8">han som har gjort Sjustjärnorna och Orion, han som kan förvandla svarta mörkret till morgon och göra dagen mörk som natten, han som kallar på havets vatten och gjuter det ut över jorden -- Herren är hans namn.</VERS>
   <VERS vnumber="9">Han låter olycka ljunga ner över starka fästen. Ja, över fasta borgar kommer fördärv.</VERS>
   <VERS vnumber="10">Dessa hata i porten den som försvarar det rätta och räkna som en styggelse den som talar sanning.</VERS>
   <VERS vnumber="11">Därför, eftersom ni trampar på den fattige och tar från honom hans säd som skatt, lyssna därför. Om ni än bygger hus av huggen sten, ska ni inte få bo i dem och om ni än planterar sköna vingårdar, ska ni inte få dricka vin från dem.</VERS>
   <VERS vnumber="12">För jag vet att era överträdelser är många och era synder talrika, ni den rättfärdiges förtryckare, som tagen mutor och vrängen rätten för de fattiga i porten.</VERS>
   <VERS vnumber="13">Därför måste den förståndige tiga stilla i denna tid. För det är en ond tid.</VERS>
   <VERS vnumber="14">Söken det goda och inte det onda, för att ni ska leva. Då ska Herren, härskarornas Gud, vara med er, som ni menar honom vara.</VERS>
   <VERS vnumber="15">Haten det onda och älsken det goda och hållen rätten vid makt i porten. Kanhända ska då Herren, härskarornas Gud, vara nådig mot Josefs kvarleva.</VERS>
   <VERS vnumber="16">Därför, så säger Herren, härskarornas Gud, Herren: På alla torg ska dödsklagan ljuda och på alla gator ska man ropa: "Ack ve! Ack ve!" Åkermännen ska man mana att brista ut i jämmer och dödsklagan ska höjas av dem som är förfarna i sorgesång.</VERS>
   <VERS vnumber="17">ja, i alla vingårdar ska dödsklagan ljuda, för jag ska gå fram mitt ibland er, säger Herren.</VERS>
   <VERS vnumber="18">Ve er som åstunden Herrens dag! Vad vill ni med Herrens dag? Den är mörker och inte ljus.</VERS>
   <VERS vnumber="19">Då går det, som när någon flyr för ett lejon, men så mötes av en björn och när han då söker tillflykt i sitt hus, blir han stungen av en orm, vid det han sätter handen mot väggen.</VERS>
   <VERS vnumber="20">Ja, Herrens dag är mörker och inte ljus, den är töcken utan något solsken.</VERS>
   <VERS vnumber="21">Jag hatar era fester, jag är led vid dem och jag finner inget behag i era högtidsförsamlingar.</VERS>
   <VERS vnumber="22">För om ni än offren åt mig brännoffer och era matoffer, så har jag dock ingen lust till dem, inte heller gitter jag se era tackoffer av gödda kalvar.</VERS>
   <VERS vnumber="23">Hav bort från mig dina sångers buller. Jag gitter inte höra ditt psaltarspel.</VERS>
   <VERS vnumber="24">Men ska rätten flöda fram som vatten och rättfärdigheten lik en bäck som aldrig sinar.</VERS>
   <VERS vnumber="25">Frambar ni väl åt mig slaktoffer och matoffer under de fyrtio åren i öknen, ni av Israels hus?</VERS>
   <VERS vnumber="26">Så ska ni nu behöva ta med er Sickut, er kung och Kiun, er avgudabild, stjärnguden, som ni har gjort åt er.</VERS>
   <VERS vnumber="27">och jag ska låta er föras iväg i fångenskap ända bortom Damaskus, säger han vilkens namn är Herren, härskarornas Gud.</VERS>
  </CHAPTER>
  <CHAPTER cnumber="6">
   <VERS vnumber="1">Ve er, ni säkre på Sion, ni sorglöse på Samarias berg, ni ädlingar bland förstlingsfolket, ni som Israels hus plägar vända sig till!</VERS>
   <VERS vnumber="2">Gå iväg till Kalne och sen efter, håll därifrån till Stora Hamat och res så ner till filistéernas Gat: är de bättre än rikena här, eller är deras område större än ert område?</VERS>
   <VERS vnumber="3">Ve er, ni som menar att olycksdagen ska vara fjärran, men ändå inbjuden våldet att trona hos er.</VERS>
   <VERS vnumber="4">Ni som liggen på soffor av elfenben och har det makligt på era bäddar. Ni som äter lamm, utvalda ur hjorden och kalvar, hämtade från gödstallet.</VERS>
   <VERS vnumber="5">Ni som skrålar visor till harpans ljud och tänker ut åt er musikinstrument som David.</VERS>
   <VERS vnumber="6">Ni som dricken vin ur stora bålar och bruken salvor av yppersta olja, men inte bekymren er om Josefs skada!</VERS>
   <VERS vnumber="7">Därför ska nu dessa främst föras bort i fångenskap. De som nu har det så makligt få då sluta med sitt skrål.</VERS>
   <VERS vnumber="8">Herren, Herren har svurit vid sig själv, säger Herren, härskarornas Gud: Jakobs stolthet är mig en vidrighet och hans palatser hatar jag. Jag ska ge staden till pris med allt som finns i det.</VERS>
   <VERS vnumber="9">Det ska ske, att om än tio män finnas kvar i ett och samma hus, så ska de ändå alla dö.</VERS>
   <VERS vnumber="10">När sedan en frände till någon av de döda med förbrännarens hjälp vill skaffa benen ut ur huset och så ropar till en som är i det inre av huset: "Finns här någon mer än du?", då måste han svara: "Ingen". Den förre ska då säga: "Rätt så, stillhet ska råda. För Herrens namn får inte bli nämnt."</VERS>
   <VERS vnumber="11">För se, på Herrens bud ska de stora husen bli slagna i spillror och de små husen i splittror.</VERS>
   <VERS vnumber="12">Kunna väl hästar springa uppför en klippbrant, eller plöjer man där med oxar? -- eftersom ni vill förvandla rätten till en giftplanta och rättfärdighetens frukt till malört,</VERS>
   <VERS vnumber="13">Ni som glädjer er över det som är inget värt och säger: "Genom vår egen styrka har vi ju format oss horn."</VERS>
   <VERS vnumber="14">För se, jag ska uppväcka ett folk mot er, ni av Israels hus, säger Herren, härskarornas Gud. De ska förtrycka ert land, från det ställe där vägen går till Hamat ända till Hedmarksbäcken.</VERS>
  </CHAPTER>
  <CHAPTER cnumber="7">
   <VERS vnumber="1">Följande syn lät Herren, Herren mig se. Jag såg gräshoppor skapas, när sommargräset började växa upp. Det var sommargräset efter kungsslåttern.</VERS>
   <VERS vnumber="2">När så dessa hade ätit upp alla markens örter, sa jag: "Herre, Herre, förlåt. Hur ska Jakob kunna bestå, han som är så ringa?"</VERS>
   <VERS vnumber="3">Då ångrade Herren detta. "Det ska inte ske", sa Herren.</VERS>
   <VERS vnumber="4">Följande syn lät Herren, Herren mig se: Jag såg Herren, Herren nalkas för att utföra sin sak genom eld. Elden förtärde det stora djupet och höll på att förtära arvedelslandet.</VERS>
   <VERS vnumber="5">Då sa jag: "Herre, Herre, håll upp. Hur ska Jakob kunna bestå, han som är så ringa?"</VERS>
   <VERS vnumber="6">Då ångrade Herren detta. "Inte heller detta ska ske", sa Herren, Herren.</VERS>
   <VERS vnumber="7">Följande syn lät han mig se: Jag såg Herren stå på en mur, uppförd efter sänklod och i sin hand höll han ett sänklod.</VERS>
   <VERS vnumber="8">Herren sa till mig: "Vad ser du, Amos?" Jag svarade: "Ett sänklod." Då sa Herren: "Se, jag ska hänga upp ett sänklod mitt ibland mitt folk Israel. Jag kan inte vidare tillgiva dem.</VERS>
   <VERS vnumber="9">Isaks offerhöjder ska bli ödelagda och Israels helgedomar förstörda och mot Jerobeams hus ska jag uppresa mig med svärdet."</VERS>
   <VERS vnumber="10">Men Amasja, prästen i Betel, skickade till Jerobeam, Israels kung och lät säga: "Amos förehar en sammansvärjning mot dig, mitt i Israels hus. Landet kan inte härda ut med allt hans ordande.</VERS>
   <VERS vnumber="11">För så har Amos sagt: 'Jerobeam ska dö för svärd och Israel ska föras bort i fångenskap ur sitt land.'"</VERS>
   <VERS vnumber="12">Amasja sa till Amos: "Du siare, gå din väg och sök din tillflykt i Juda land. Där ska du äta ditt bröd och där ska du profetera.</VERS>
   <VERS vnumber="13">Men i Betel får du inte vidare profetera, för det är en kunglig helgedom och ett rikets tempel."</VERS>
   <VERS vnumber="14">Då svarade Amos och sa till Amasja: "Jag är varken en profet eller en profetlärljunge, jag är en boskapsherde, som lever av mullbärsfikon.</VERS>
   <VERS vnumber="15">Men Herren tog mig från hjorden. Herren sa till mig: 'Gå iväg och profetera för mitt folk Israel.'</VERS>
   <VERS vnumber="16">Så hör nu Herrens ord. Du säger: 'Profetera inte mot Israel och predika inte mot Isaks hus.'</VERS>
   <VERS vnumber="17">Därför säger Herren så: Din hustru ska bli en sköka i staden, dina söner och döttrar ska falla för svärd, ditt land ska bli utskiftat med mätsnöre, själv ska du dö i ett orent land och Israel ska föras bort i fångenskap ur sitt land."</VERS>
  </CHAPTER>
  <CHAPTER cnumber="8">
   <VERS vnumber="1">Följande syn lät Herren, Herren mig se. Jag såg en korg med mogen frukt.</VERS>
   <VERS vnumber="2">Han sa: "Vad ser du, Amos?" Jag svarade: "En korg med mogen frukt." Då sa Herren till mig: "Mitt folk Israel är moget till undergång. Jag kan inte vidare tillgiva dem.</VERS>
   <VERS vnumber="3">Sångerna i palatset ska på den dagen förbytas i jämmer, säger Herren, Herren. Man ska få se lik i mängd, överallt ska de ligga kastade. Ja, stillhet ska råda!"</VERS>
   <VERS vnumber="4">Hör detta, ni som står den fattige efter livet och vill göra slut på de ödmjuka i landet,</VERS>
   <VERS vnumber="5">Ni som säger: "När är då nymånadsdagen förbi, så att vi få sälja säd och sabbaten, så att vi få öppna vårt sädesförråd? Då ska vi göra efa-måttet mindre och priset högre och förfalska vågen, så att den visar orätt vikt.</VERS>
   <VERS vnumber="6">Då ska vi köpa de arma för pengar och den fattige för ett par skor. Avfall av säden ska vi då sälja som säd."</VERS>
   <VERS vnumber="7">Herren har svurit vid Jakobs stolthet: Aldrig ska jag glömma detta allt som de har gjort.</VERS>
   <VERS vnumber="8">Skulle jorden inte darra, när sådant sker och skulle inte alla dess inbyggare sörja? Skulle inte hela jorden höja sig som Nilen och röras upp och igen sjunka som Egyptens flod?</VERS>
   <VERS vnumber="9">Det ska ske på den dagen, säger Herren, Herren, att jag ska låta solen gå ner i dess middagsglans och låta jorden sjunka i mörker mitt på ljusa dagen.</VERS>
   <VERS vnumber="10">Jag ska förvandla era högtider till sorgetider och alla era sånger till klagovisor. Jag ska hölja säcktyg kring allas höfter och göra alla huvuden skalliga. Jag ska låta det bliva, som när man sörjer ende sonen och låta det sluta med en bedrövelsens dag.</VERS>
   <VERS vnumber="11">Se dagar ska komma, säger Herren, Herren, då jag ska sända hunger i landet: inte en hunger efter bröd, inte en törst efter vatten, utan efter att höra Herrens ord.</VERS>
   <VERS vnumber="12">Då ska man driva omkring från hav till hav och från norr till öster och färdas hit och dit för att söka efter Herrens ord, men man ska inte finna det.</VERS>
   <VERS vnumber="13">På den dagen ska de försmäkta av törst, era sköna jungfrur och era unga män,</VERS>
   <VERS vnumber="14">desamma som nu svära vid Samariens syndaskuld och säga: "Så sant din gud lever, o Dan", och: "Så sant den lever, som man dyrkar i Beer-Seba." De ska falla och inte mer stå upp.</VERS>
  </CHAPTER>
  <CHAPTER cnumber="9">
   <VERS vnumber="1">Jag såg Herren stå invid altaret och han sa: Slå till pelarhuvudena, så att trösklarna bäva och låt spillrorna falla över huvudet på alla där. Deras sista kvarleva ska jag sedan döda med svärd. Ingen av dem ska kunna fly, ingen av dem kunna rädda sig.</VERS>
   <VERS vnumber="2">Om de än bröte sig in i dödsriket, så skulle min hand hämta dem fram därifrån. Fore de än upp till himlen, så skulle jag störta dem ner därifrån.</VERS>
   <VERS vnumber="3">Gömde de sig än på toppen av Karmel, så skulle jag där leta fram dem och hämta dem ned. Dolde de sig än undan min åsyn på havets botten, så skulle jag där mana ormen fram att stinga dem.</VERS>
   <VERS vnumber="4">Om de läte föra sig bort i fångenskap av sina fiender, skulle jag befalla svärdet att där komma och döda dem. Ja, jag ska låta mitt öga vila på dem, till deras olycka och inte till deras lycka.</VERS>
   <VERS vnumber="5">För Herren, Herren Sebaot, han som rör vid jorden, då försmälter den av ångest och alla dess inbyggare sörja, ja, hela jorden höjer sig som Nilen och sjunker igen som Egyptens flod.</VERS>
   <VERS vnumber="6">han som bygger sin sal i himlen och befäster sitt valv över jorden, han som kallar på havets vatten och gjuter det ut över jorden -- Herren är hans namn.</VERS>
   <VERS vnumber="7">Ären ni inte för mig liksom med etiopiernas barn, ni Israels barn, säger Herren. Förde jag inte Israel upp ur Egyptens land och filistéerna från Kaftor och araméerna från Kir?</VERS>
   <VERS vnumber="8">Se, Herrens, Herrens ögon är vända mot detta syndiga rike och jag ska förgöra det från jordens yta. Dock vill jag inte alldeles förgöra Jakobs hus, säger Herren.</VERS>
   <VERS vnumber="9">För se, jag ska låta ett bud utgå, att Israels hus ska bli siktat bland alla hednafolken, som siktades det i ett såll. Inte det minsta korn ska falla på jorden.</VERS>
   <VERS vnumber="10">Alla syndare i mitt folk ska dö för svärdet, de som nu säga: "Oss ska olyckan inte nalkas, över oss ska den inte komma."</VERS>
   <VERS vnumber="11">På den dagen ska jag upprätta Davids förfallna hydda. Jag ska mura igen dess revor och upprätta dess ruiner och bygga upp den, sådan den var i forna dagar.</VERS>
   <VERS vnumber="12">så att de få ta i besittning vad som är kvar av Edom och av alla hedningar som har uppkallats efter mitt namn, säger Herren, han som ska göra detta.</VERS>
   <VERS vnumber="13">Se, dagar ska komma, säger Herren, då plöjaren ska följa skördemannen i spåren och druvtramparen såningsmannen, då bergen ska drypa av druvsaft och alla höjder ska försmälta.</VERS>
   <VERS vnumber="14">Då ska jag igen upprätta mitt folk Israel. När de bygga upp sina ödelagda städer, ska de också få bor i dem. När de plantera vingårdar, ska de också få dricka vin från dem. När de anlägga trädgårdar, ska de också få äta deras frukt.</VERS>
   <VERS vnumber="15">Jag ska då plantera dem i deras eget land och de ska inte mer ryckas upp ur det land som jag har gett dem, säger Herren, din Gud.</VERS>
  </CHAPTER>
 </BIBLEBOOK>
 