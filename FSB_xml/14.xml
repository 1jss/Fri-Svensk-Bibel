<BIBLEBOOK bname="2 Chronik" bnumber="14" bsname="Andra Krönikeboken">
  <CHAPTER cnumber="1">
   <VERS vnumber="1">Salomo, Davids son, befäste sig nu i sin kungamakt, i det att Herren, hans Gud, var med honom och gjorde honom väldigt stor.</VERS>
   <VERS vnumber="2">Sedan Salomo hade låtit kallelse utgå till hela Israel, till över- och underhövitsmännen, till domarna och till alla hövdingar i hela Israel, huvudmännen för familjerna,</VERS>
   <VERS vnumber="3">begav han sig med hela denna församling till offerhöjden i Gibeon, för där stod Guds uppenbarelsetält, som Herrens tjänare Mose hade gjort i öknen.</VERS>
   <VERS vnumber="4">Guds ark däremot hade David hämtat från Kirjat-Jearim upp till den plats som David hade format åt den, för han hade åt den slagit upp ett tält i Jerusalem.</VERS>
   <VERS vnumber="5">Men kopparaltaret, som Besalel, son till Uri, son till Hur, hade gjort, det hade man ställt upp framför Herrens tabernakel. Salomo och församlingen gick dit för att fråga honom.</VERS>
   <VERS vnumber="6">Där offrade nu Salomo inför Herrens ansikte på kopparaltaret, som stod vid uppenbarelsetältet. Han offrade på det tusen brännoffer.</VERS>
   <VERS vnumber="7">Om natten visade sig Gud för Salomo. Han sa till honom: "Bed mig om vad du vill att jag ska ge dig."</VERS>
   <VERS vnumber="8">Salomo svarade Gud: "Du har gjort stor nåd med min far David och har låtit mig bli kung efter honom.</VERS>
   <VERS vnumber="9">Så låt nu, HERRE Gud, ditt ord till min far David visa sig vara sant. För du har själv gjort mig till kung över ett folk som är så talrikt som stoftet på jorden.</VERS>
   <VERS vnumber="10">Ge mig nu vishet och förstånd till att vara detta folks ledare och anförare. För vem skulle annars kunna vara domare för detta ditt stora folk?"</VERS>
   <VERS vnumber="11">Då sa Gud till Salomo: "Eftersom du är så till sinnes och inte har bett om rikedom, skatter och ära eller om dina ovänners liv och inte heller bett om långt liv, utan har bett om vishet och förstånd, så att du kan vara domare för mitt folk, över vilket jag har gjort dig till kung,</VERS>
   <VERS vnumber="12">därför ska vara vishet och förstånd dig givna. Därtill vill jag också ge dig rikedom och skatter och ära, så att ingen kung före dig har haft och inte heller någon efter dig ska har så mycket av det."</VERS>
   <VERS vnumber="13">Sedan nu Salomo hade varit vid offerhöjden i Gibeon, gick han från uppenbarelsetältet till Jerusalem och regerade där över Israel.</VERS>
   <VERS vnumber="14">Salomo samlade vagnar och ridhästar, så att han hade ett tusen fyra hundra vagnar och tolv tusen ridhästar. Dem förlade han dels i vagnsstäderna, dels i Jerusalem, hos kungen själv.</VERS>
   <VERS vnumber="15">Kungen styrde så, att silver och guld blev liksom vanligt i Jerusalem som stenar och cederträ liksom vanligt som mullbärsfikonträ i Låglandet.</VERS>
   <VERS vnumber="16">Hästarna som Salomo lät anskaffa infördes från Egypten. Ett antal kungliga uppköpare hämtade ett visst antal av dem till bestämt pris.</VERS>
   <VERS vnumber="17">Var vagn som de hämtade upp från Egypten och införde kostade sex hundra siklar silver och var häst ett hundra femtio. På samma sätt infördes också genom deras försorg sådana till hetiternas alla kungar och till kungarna i Aram.</VERS>
  </CHAPTER>
  <CHAPTER cnumber="2">
   <VERS vnumber="1">Salomo tänkte nu på att bygga ett hus åt Herrens namn och ett hus åt sig själv till kungaboning.</VERS>
   <VERS vnumber="2">Därför avräknade Salomo sjuttio tusen män till att vara bärare, åttio tusen man till att hugga sten i bergen och tre tusen sex hundra till att har uppsikt över de andra.</VERS>
   <VERS vnumber="3">Salomo skickade till Huram, kungen i Tyrus och lät säga: "Visa samma vänskap mot mig som mot min far David, till vilken du skickade cederträ, för att han skulle bygga sig ett hus att bo i.</VERS>
   <VERS vnumber="4">Nu vill jag bygga ett hus åt Herrens, min Guds, namn och helga det åt honom, för att man där ska antända välluktande rökelse inför hans ansikte och har skådebröden beständigt upplagda och offra brännoffer morgon och kväll, på sabbaterna, vid nymånaderna och vid Herrens, vår Guds, högtider. För så är det för evärdlig tid bestämt för Israel.</VERS>
   <VERS vnumber="5">Det hus som jag vill bygga ska vara stort, för vår Gud är större än alla andra gudar.</VERS>
   <VERS vnumber="6">Vem förmår väl att bygga honom ett hus? Himlarna och himlarnas himmel rymma honom ju inte. Vem är då jag, att jag skulle kunna bygga honom ett hus, om inte för att antända rökelse inför hans ansikte?</VERS>
   <VERS vnumber="7">Så sänd mig nu en konstförfaren man som kan arbeta i guld, silver, koppar och järn, men också i purpurrött, karmosinrött och mörkblått garn och som är skicklig i att utföra snidverk, tillsammans med de konstförfarna män som jag har hos mig här i Juda och Jerusalem och som min far David har anställt.</VERS>
   <VERS vnumber="8">Sänd mig cederträ, cypressträ och algumträ från Libanon, för jag vet att dina tjänare är skickliga i att hugga virke på Libanon. Mina tjänare är redo att vara dina tjänare behjälpliga.</VERS>
   <VERS vnumber="9">Låt du skaffa mig virke i myckenhet, för huset som jag vill bygga ska vara stort och härligt.</VERS>
   <VERS vnumber="10">Jag är villig att åt timmermännen som hugger virket ge, för dina tjänares räkning, tjugo tusen korer tröskat vete, tjugo tusen korer korn, tjugo tusen bat vin och tjugo tusen bat olja."</VERS>
   <VERS vnumber="11">Härpå svarade Huram, kungen i Tyrus, i ett brev som han skickade till Salomo: "Därför att Herren älskar sitt folk, har han satt dig till kung över dem."</VERS>
   <VERS vnumber="12">Huram skrev ytterligare: "Lovad ska vara Herren, Israels Gud, himmelens och jordens skapare, han som har gett kung David en vis son, så utrustad med klokhet och förstånd, att han kan bygga ett hus åt Herren och ett hus åt sig själv till kungaboning!</VERS>
   <VERS vnumber="13">Så sänder jag nu en konstförfaren och förståndig man, nämligen Huram-Abi.</VERS>
   <VERS vnumber="14">Han är son till en av Dans döttrar och hans far är en tyrisk man. Han är skicklig att arbeta i guld och silver, i koppar, järn, sten och trä, men också i purpurrött, mörkblått, vitt och karmosinrött garn och att utföra alla slags snidverk och att väva alla slags konstvävnader. Honom ska du låta utföra arbetet tillsammans med dina och min herres, din far Davids, konstförfarna män.</VERS>
   <VERS vnumber="15">Låt alltså nu min herre sända till sina tjänare vetet och kornet, oljan och vinet som han har talat om.</VERS>
   <VERS vnumber="16">Då ska vi hugga virke på Libanon, så mycket du behöver och flotta det till dig på havet till Jafo. Men därifrån ska du själv låta föra det upp till Jerusalem."</VERS>
   <VERS vnumber="17">Salomo lät räkna alla främmande män i Israels land, som hans far David tidigare hade anställt en räkning av dem. De befanns vara ett hundra femtiotre tusen sex hundra.</VERS>
   <VERS vnumber="18">Av dem utsåg han sjuttio tusen till att vara bärare, åttio tusen till att hugga sten i bergen och tre tusen sex hundra till att har uppsikt över folket och hålla det till arbete.</VERS>
  </CHAPTER>
  <CHAPTER cnumber="3">
   <VERS vnumber="1">Salomo började att bygga Herrens hus i Jerusalem, på berget Moria, där hans far David hade fått sin uppenbarelse och där han nu själv hade format rum, på det ställe som David hade utsett, nämligen på jebuséen Ornans tröskplats.</VERS>
   <VERS vnumber="2">Han började att bygga på andra dagen i andra månaden, i sitt fjärde regeringsår.</VERS>
   <VERS vnumber="3">När Salomo då skulle bygga Guds hus, la han grunden så, att det blev sextio alnar långt och tjugo alnar brett, efter det gamla alnmåttet.</VERS>
   <VERS vnumber="4">Förhuset, som låg framför långhuset, framför husets kortsida, mätte tjugo alnar och dess höjd var ett hundra tjugo och han överdrog det innantill med rent guld.</VERS>
   <VERS vnumber="5">Huvudbyggnaden beklädde han med cypressträ, detta igen beklädde han med bästa guld och prydde det med palmer och kedjeverk.</VERS>
   <VERS vnumber="6">Därjämte smyckade han huset med dyrbara stenar. Men guldet var från Parvaim.</VERS>
   <VERS vnumber="7">Han beklädde huset, bjälkarna, trösklarna, liksom väggarna och dörrarna i det med guld och lät inrista keruber på väggarna.</VERS>
   <VERS vnumber="8">Vidare tillredde han det rum som skulle vara det allraheligaste. Det låg utefter husets kortsida och var tjugo alnar långt och tjugo alnar brett. Han beklädde det med bästa guld, sex hundra talenter i vikt.</VERS>
   <VERS vnumber="9">Spikarna i det vägde femtio siklar i guld. De övre salarna beklädde han också med guld.</VERS>
   <VERS vnumber="10">Till det rum som var det allraheligaste gjorde han två keruber, i bildhuggeriarbete och man överdrog dem med guld.</VERS>
   <VERS vnumber="11">Längden på kerubernas vingar tillsammans var tjugo alnar. Den enas ena vinge, fem alnar lång, rörde vid husets ena vägg och hans andra vinge, fem alnar lång, rörde vid den andra kerubens vinge.</VERS>
   <VERS vnumber="12">Den andra kerubens ena vinge, fem alnar lång, rörde vid husets andra vägg och hans andra vinge, fem alnar lång, nådde till den första kerubens vinge.</VERS>
   <VERS vnumber="13">Alltså bredde dessa keruber ut sina vingar tjugo alnar vitt, under det att de stod på sina fötter, med ansiktena vända inåt.</VERS>
   <VERS vnumber="14">Han gjorde förlåten av mörkblått, purpurrött, karmosinrött och vitt garn och prydde den med keruber.</VERS>
   <VERS vnumber="15">Han gjorde två pelare till att stå framför huset, trettiofem alnar höga. Huvudet som satt ovanpå var och en av dem var fem alnar.</VERS>
   <VERS vnumber="16">Han gjorde kedjor till koret och satte också sådana upptill på pelarna. Vidare gjorde han hundra granatäpplen och satte dem på kedjorna.</VERS>
   <VERS vnumber="17">Pelarna ställde han upp framför tempelsalen, den ena på högra sidan och den andra på vänstra. Åt den högra gav han namnet Jakin och åt den vänstra namnet Boas.</VERS>
  </CHAPTER>
  <CHAPTER cnumber="4">
   <VERS vnumber="1">Han gjorde ett altare av koppar, tjugo alnar långt, tjugo alnar brett och tio alnar högt.</VERS>
   <VERS vnumber="2">Han gjorde också havet, i gjutet arbete. Det var tio alnar från den ena kanten till den andra, runt allt omkring och fem alnar högt. Ett trettio alnar långt snöre mätte dess omfång.</VERS>
   <VERS vnumber="3">Runt omkring nedantill var bilder som föreställde oxar och omgåvo det runt omkring -- tio alnar brett som det var -- så att de omslöto havet runt omkring. Oxarna bildade två rader och var gjutna i ett stycke med det övriga.</VERS>
   <VERS vnumber="4">Det stod också på tolv oxar, tre vända mot norr, tre vända mot väster, tre vända mot söder och tre vända mot öster. Havet stod ovanpå dessa och deras bakdelar var alla vända inåt.</VERS>
   <VERS vnumber="5">Dess tjocklek var en handsbredd. Dess kant var gjord som kanten på en bägare, i form av en utslagen lilja. Det rymde och höll tre tusen bat.</VERS>
   <VERS vnumber="6">Vidare gjorde han tio bäcken och ställde fem på högra sidan och fem på vänstra, för att brukas vid tvagning. I dem skulle man nämligen skölja vad som hörde till brännoffret. Men havet var för prästerna till att två sig i.</VERS>
   <VERS vnumber="7">Vidare gjorde han de gyllene ljusstakarna, tio till antalet, sådana de skulle vara och ställde dem i tempelsalen, fem på högra sidan och fem på vänstra.</VERS>
   <VERS vnumber="8">Vidare gjorde han tio bord och satte dem i tempelsalen, fem på högra sidan och fem på vänstra. Han gjorde också ett hundra skålar av guld.</VERS>
   <VERS vnumber="9">Han gjorde prästernas förgård och den stora yttre förgården, men också dörrar till denna förgård. Dörrarna överdrog han med koppar.</VERS>
   <VERS vnumber="10">Havet ställde han på högra sidan, åt sydost.</VERS>
   <VERS vnumber="11">Dessutom gjorde Huram askkärlen, skovlarna och skålarna. Så tog Hiram det arbete till slut, som han fick utföra åt kung Salomo för Guds hus:</VERS>
   <VERS vnumber="12">nämligen två pelare och de två kloten och pelarhuvudena ovanpå pelarna och de två nätverk som skulle betäcka de båda klotformiga pelarhuvuden som satt ovanpå pelarna,</VERS>
   <VERS vnumber="13">och bredvid det de fyra hundra granatäpplena till de båda nätverken, två rader granatäpplen till vart nätverk, för att de båda klotformiga pelarhuvuden som satt uppe på pelarna så skulle bli betäckta.</VERS>
   <VERS vnumber="14">Vidare gjorde han bäckenställen och gjorde också bäckenen på bäckenställen,</VERS>
   <VERS vnumber="15">så också havet, som var bara ett och de tolv oxarna under det.</VERS>
   <VERS vnumber="16">Askkärlen, skovlarna och gafflarna och alla dithörande föremål gjorde Huram-Abiv åt kung Salomo till Herrens hus. Allt var av blank koppar.</VERS>
   <VERS vnumber="17">På Jordanslätten lät kungen gjuta det i lerformar, mellan Suckot och Sereda.</VERS>
   <VERS vnumber="18">Salomo lät göra en så stor myckenhet av alla dessa föremål, att kopparens vikt inte kunde utrönas.</VERS>
   <VERS vnumber="19">Alltså gjorde Salomo alla föremål som skulle finnas i Guds hus: det gyllene altaret, borden som skådebröden skulle ligga på,</VERS>
   <VERS vnumber="20">så också ljusstakarna med sina lampor, som skulle tändas på föreskrivet sätt, framför koret, av fint guld,</VERS>
   <VERS vnumber="21">med blomverket, lamporna och lamptängerna av guld -- allt av yppersta guld.</VERS>
   <VERS vnumber="22">vidare knivarna, de båda slagen av skålar och fyrfaten, av fint guld. Vad angår ingångarna i huset, så var både de dörrar i dess innersta, som ledde till det allraheligaste och de dörrar i huset, som ledde till tempelsalen, gjorda av guld.</VERS>
  </CHAPTER>
  <CHAPTER cnumber="5">
   <VERS vnumber="1">Sedan allt det arbete som Salomo lät utföra för Herrens hus var färdigt, tog Salomo ditin vad hans far David hade gjort heligt åt Herren: silvret, guldet och alla kärlen. Detta la han in i skattkamrarna i Guds hus.</VERS>
   <VERS vnumber="2">Efter det samlade Salomo de äldste i Israel, alla huvudmännen för stammarna, Israels barns familjehövdingar, till Jerusalem, för att hämta Herrens förbundsark upp från Davids stad, det är Sion.</VERS>
   <VERS vnumber="3">Så samlades då till kungen alla Israels män under högtiden, den som firades i sjunde månaden.</VERS>
   <VERS vnumber="4">När då alla de äldste i Israel hade kommit tillstädes, lyfte leviterna upp arken.</VERS>
   <VERS vnumber="5">De hämtade arken och uppenbarelsetältet dit och alla heliga föremål som fanns i tältet. De levitiska prästerna hämtade det dit.</VERS>
   <VERS vnumber="6">Kung Salomo stod framför arken och Israels hela menighet, som hade församlats till honom. De offrade så småboskap och fäkreatur i sådan myckenhet, att de inte kunde täljas eller räknas.</VERS>
   <VERS vnumber="7">Prästerna bar in Herrens förbundsark till dess plats i husets kor, i det allraheligaste, till platsen under kerubernas vingar.</VERS>
   <VERS vnumber="8">Keruberna höll nämligen sina vingar utbredda över den plats där arken stod, så att arken och dess stänger ovantill övertäcktes av keruberna.</VERS>
   <VERS vnumber="9">Stängerna var så långa, att deras ändar, som sköto ut från arken, väl kunde ses framför koret, men däremot inte var synliga längre ute. Den har blivit kvar där ända till denna dag.</VERS>
   <VERS vnumber="10">I arken fanns inget annat än de två tavlor som Mose hade lagt dit vid Horeb, när Herren slöt förbund med Israels barn, sedan de hade dragit ut ur Egypten.</VERS>
   <VERS vnumber="11">Men när prästerna gick ut ur helgedomen (för alla präster som fanns där hade gjort heligt sig, utan avseende på vilken avdelning de tillhörde.</VERS>
   <VERS vnumber="12">och leviterna, samtliga sångarna, Asaf, Heman och Jedutun med sina söner och bröder, stodo, klädda i vitt linne, med cymbaler, psaltare och harpor öster om altaret och och dem ett hundra tjugo präster som blåste i trumpeter.</VERS>
   <VERS vnumber="13">och trumpetblåsarna och sångarna stämde på en gång och enhälligt upp Herrens lov och pris) och när man nu lät trumpeter och cymbaler och andra instrument ljuda och började lova Herren, för att han är god och för att hans nåd varar i evighet, då blev huset, Herrens hus, uppfyllt av en molnsky,</VERS>
   <VERS vnumber="14">så att prästerna för molnskyns skull inte kunde stå där och göra tjänst. För Herrens härlighet uppfyllde Guds hus.</VERS>
  </CHAPTER>
  <CHAPTER cnumber="6">
   <VERS vnumber="1">Då sa Salomo: "Herren har sagt att han vill bor i töcknet.</VERS>
   <VERS vnumber="2">Men jag har byggt ett hus till boning åt dig och format en plats där du ska stanna kvar till oändlig tid."</VERS>
   <VERS vnumber="3">Sedan vände kungen sig om och välsignade Israels hela församling, under det att Israels hela församling stannade stående.</VERS>
   <VERS vnumber="4">Han sa: "Lovad ska vara Herren, Israels Gud, som med sina händer har utfört vad han med sin mun lovade min far David, i det han sa:</VERS>
   <VERS vnumber="5">'Från den dag då jag tog mitt folk ut ur Egyptens land har jag inte i någon av Israels stammar utvalt en stad, till att i den bygga ett hus där mitt namn skulle vara, inte heller har jag utvalt någon man till att vara en furste över mitt folk Israel.</VERS>
   <VERS vnumber="6">men Jerusalem har jag nu utvalt, för att mitt namn ska vara där och David har jag utvalt till att bestämma över mitt folk Israel.'</VERS>
   <VERS vnumber="7">Min far David hade väl i sinnet att bygga ett hus åt Herrens, Israels Guds, namn.</VERS>
   <VERS vnumber="8">men Herren sa till min far David: 'Då du nu har i sinnet att bygga ett hus åt mitt namn, så gör du visserligen väl i det att du har detta i sinnet.</VERS>
   <VERS vnumber="9">dock ska inte du få bygga detta hus, utan din son, den som har utgått från din länd, han ska bygga huset åt mitt namn.'</VERS>
   <VERS vnumber="10">Herren har uppfyllt det löfte han gav. För jag har kommit upp i min far Davids ställe och sitter nu på Israels tron, som Herren lovade och jag har byggt huset åt Herrens, Israels Guds, namn.</VERS>
   <VERS vnumber="11">Där har jag satt arken, i vilken förvaras det förbund som Herren slöt med Israels barn."</VERS>
   <VERS vnumber="12">Efter det kom han fram för Herrens altare inför Israels hela församling och uträckte sina händer.</VERS>
   <VERS vnumber="13">För Salomo hade gjort en talarstol av koppar, fem alnar lång, fem alnar bred och tre alnar hög och ställt den mitt på den yttre förgården, på den stod han nu. Han föll ner på sina knän inför Israels hela församling och uträckte sina händer mot himmelen</VERS>
   <VERS vnumber="14">och sa: "Herre, Israels Gud, ingen gud är dig lik, i himlen eller på jorden, du som håller förbund och bevarar nåd mot dina tjänare, när de vandra inför dig av allt sitt hjärta,</VERS>
   <VERS vnumber="15">du som har hållit vad du lovade din tjänare David, min fader. För vad du med din mun lovade, det fullbordade du med din hand, så som nu har skett.</VERS>
   <VERS vnumber="16">Så håll nu också, Herre, Israels Gud, vad du lovade din tjänare David, min fader, i det att du sa: 'Aldrig ska den tid komma, då på Israels tron inte inför mig sitter en avkomling av dig, om bara dina barn har akt på sin väg, så att de vandra efter min lag, som du har vandrat inför mig.'</VERS>
   <VERS vnumber="17">Så låt nu, Herre, Israels Gud, det ord som du har talat till din tjänare David bli sant.</VERS>
   <VERS vnumber="18">Men kan då Gud verkligen bor på jorden bland människorna? Himlarna och himlarnas himmel rymma dig ju inte. Hur mycket mindre då detta hus som jag har byggt!</VERS>
   <VERS vnumber="19">Men vänd dig ändå till din tjänares bön och åkallan, Herre, min Gud, så att du hör på det rop och den bön som din tjänare uppsänder till dig</VERS>
   <VERS vnumber="20">och låter dina ögon dag och natt vara öppna och vända mot detta hus -- den plats som du har sagt att du där vill fästa ditt namn -- så att du också hör den bön som din tjänare beder, vänd mot denna plats.</VERS>
   <VERS vnumber="21">Ja, hör på de böner som din tjänare och ditt folk Israel uppsända, vända mot denna plats. Låt du höra dem från himlen, där du bor. När du hör, så ska du förlåta.</VERS>
   <VERS vnumber="22">Om någon försyndar sig mot sin nästa och man ålägger honom en ed och låter honom svära och han så kommer och svär inför ditt altare i detta hus,</VERS>
   <VERS vnumber="23">må du då höra det från himlen och utföra ditt verk och skaffa dina tjänare rätt, i det att du betalar den skyldige och låter hans gärningar komma över hans huvud, men skaffar rätt åt den som har rätt och låter honom få efter hans rättfärdighet.</VERS>
   <VERS vnumber="24">Om ditt folk Israel blir slaget av en fiende, för att de har syndat mot dig, men de omvänder sig och prisa ditt namn och be och åkalla inför ditt ansikte i detta hus</VERS>
   <VERS vnumber="25">må du då höra det från himlen och förlåta ditt folk Israels synd och låta dem komma tillbaka till det land som du har gett åt dem och deras fäder.</VERS>
   <VERS vnumber="26">Om himlen blir tillsluten, så att regn inte faller, för att de har syndat mot dig, men de då bedja, vända mot denna plats och prisa ditt namn och omvänder sig från sin synd, när du bönhör dem,</VERS>
   <VERS vnumber="27">må du då höra det i himlen och förlåta dina tjänares och ditt folk Israels synd, i det att du lär dem den goda väg som de ska vandra. Låt du låta det regna över ditt land, det som du har gett åt ditt folk till arvedel.</VERS>
   <VERS vnumber="28">Om hungersnöd uppstår i landet, om pest uppstår, om sot och rost, om gräshoppor och gräsmaskar komma, om fienderna tränga folket i det land där deras städer stå, eller om någon annan plåga och sjukdom kommer, som det än skulle vara,</VERS>
   <VERS vnumber="29">och om då någon bön och åkallan höjes från någon människa, som det än skulle vara, eller också från hela ditt folk Israel, när de var för sig känna den plåga och smärta som har drabbat dem och de så sträcker ut sina händer mot detta hus,</VERS>
   <VERS vnumber="30">må du då höra det från himlen, där du bor och förlåta och ge var och en efter alla hans gärningar, eftersom du känner hans hjärta -- för du allena känner människornas hjärtan --</VERS>
   <VERS vnumber="31">på det att de alltid ska fruktar dig och vandra på dina vägar, så länge de leva i det land som du har gett åt våra fäder.</VERS>
   <VERS vnumber="32">Också om en främling, en som inte kommer från ditt folk Israel, kommer från fjärran land, för ditt stora namns och din starka hands och din uträckta arms skull, om någon sådan kommer och beder, vänd mot detta hus,</VERS>
   <VERS vnumber="33">må du då från himlen, där du bor, höra det och göra allt som främlingen ropar till dig, för att alla jordens folk ska känna ditt namn och frukta dig, som ditt folk Israel gör och förnimma att detta hus som jag har byggt är uppkallat efter ditt namn.</VERS>
   <VERS vnumber="34">Om ditt folk drar ut till strid mot sina fiender, på den väg du sänder dem och de då be till dig, vända i riktning mot denna stad som du har utvalt och mot det hus som jag har byggt åt ditt namn,</VERS>
   <VERS vnumber="35">må du då från himlen höra deras bön och åkallan och skaffa dem rätt.</VERS>
   <VERS vnumber="36">Om de synda mot dig -- eftersom ingen människa finns, som inte syndar -- och du blir vred på dem och ger dem i fiendens våld, så att man tar dem till fånga och för dem bort till något annat land, fjärran eller nära,</VERS>
   <VERS vnumber="37">men de då besinnar sig i det land där de är i fångenskap och omvänder sig och åkalla dig i fångenskapens land och säga: 'Vi har syndat, vi har gjort illa och varit ogudaktiga',</VERS>
   <VERS vnumber="38">om de så omvänder sig till dig av allt sitt hjärta och av all sin själ, i fångenskapens land, dit man har fört dem i fångenskap och bedja, vända i riktning mot sitt land, det som du har gett åt deras fäder och mot den stad som du har utvalt och mot det hus som jag har byggt åt ditt namn,</VERS>
   <VERS vnumber="39">må du då från himlen, där du bor, höra deras bön och åkallan och skaffa dem rätt och förlåta ditt folk vad de har syndat mot dig.</VERS>
   <VERS vnumber="40">Ja, min Gud, låt nu dina ögon vara öppna och dina öron lyssna på vad som bedes på denna plats.</VERS>
   <VERS vnumber="41">Ja: Stå upp, HERRE Gud och kom till din vilostad, du och din makts ark. Dina präster, HERRE Gud, ska vara klädda i frälsning och dina fromma glädje sig över ditt goda.</VERS>
   <VERS vnumber="42">HERRE Gud, visa inte tillbaka din smorde. Tänk på den nåd du har lovat din tjänare David.</VERS>
  </CHAPTER>
  <CHAPTER cnumber="7">
   <VERS vnumber="1">När Salomo hade slutat sin bön, kom eld ner från himlen och förtärde brännoffret och slaktoffren och Herrens härlighet uppfyllde huset.</VERS>
   <VERS vnumber="2">Prästerna kunde inte gå in i Herrens hus, eftersom Herrens härlighet uppfyllde Herrens hus.</VERS>
   <VERS vnumber="3">Då nu alla Israels barn såg hur elden kom ned och såg Herrens härlighet över huset, föll de ner på den stenlagda gården, med ansiktena mot jorden och tillbad Herren och tackade honom, för att han är god och för att hans nåd varar i evighet.</VERS>
   <VERS vnumber="4">Kungen och allt folket offrade slaktoffer inför Herrens ansikte.</VERS>
   <VERS vnumber="5">Kung Salomo offrade som slaktoffer tjugotvå tusen tjurar och ett hundra tjugo tusen av småboskapen. Så invigdes Guds hus av kungen och allt folket.</VERS>
   <VERS vnumber="6">Prästerna stod där i sina tjänstförrättningar och leviterna stod med Herrens musikinstrument, som kung David hade låtit göra, för att de med dem skulle tacka Herren, för att hans nåd varar i evighet. David lät nämligen dem utföra lovsången. Men prästerna stod mitt emot dem och blåste i trumpeter, medan hela Israel stannade stående.</VERS>
   <VERS vnumber="7">Salomo gjorda heliga den mellersta delen av förgården framför Herrens hus. För där offrade han brännoffren och fettstyckena av tackoffret eftersom kopparaltaret som Salomo hade låtit göra inte kunde rymma brännoffret, matoffret och fettstyckena.</VERS>
   <VERS vnumber="8">Tid detta tillfälle firade Salomo högtiden i sju dagar och med honom hela Israel, en mycket stor församling från hela landet, allt från det ställe där vägen går till Hamat ända till Egyptens bäck.</VERS>
   <VERS vnumber="9">På åttonde dagen höll de högtidsförsamling. För altarets invigning firade de i sju dagar och högtiden i sju dagar.</VERS>
   <VERS vnumber="10">Men på tjugotredje dagen i sjunde månaden lät han folket gå hem till sina hyddor. De var fulla av glädje och fröjd över det goda som Herren hade gjort mot David och Salomo och mot sitt folk Israel.</VERS>
   <VERS vnumber="11">Så fullbordade Salomo Herrens hus och kungshuset. Allt vad Salomo hade planerat att utföra i Herrens hus och i sitt eget hus hade lyckats honom väl.</VERS>
   <VERS vnumber="12">Herren visade sig för Salomo om natten och sa till honom: "Jag har hört din bön och utvalt denna plats åt mig till offerplats.</VERS>
   <VERS vnumber="13">Om jag stänger himlen, så att regn inte faller, om jag befaller gräshoppor att fördärva landet, eller om jag sänder pest bland mitt folk,</VERS>
   <VERS vnumber="14">men mitt folk, det som är uppkallat efter mitt namn, då ödmjukar sig och ber och söker mitt ansikte och omvänder sig från sina onda vägar, så vill jag höra det från himlen och förlåta deras synd och skaffa bot åt deras land.</VERS>
   <VERS vnumber="15">Så ska nu mina ögon vara öppna och mina öron lyssna på vad som bedes på denna plats.</VERS>
   <VERS vnumber="16">Nu har jag utvalt och gjort heligt detta hus, för att mitt namn ska vara där till oändlig tid. Mina ögon och mitt hjärta ska vara där alltid.</VERS>
   <VERS vnumber="17">Om du nu vandrar inför mig, som din far David vandrade, så att du gör allt vad jag har befallt dig och håller mina stadgar och rätter,</VERS>
   <VERS vnumber="18">då ska jag upprätthålla din kungatron, som jag lovade din far David, när jag sa: 'Aldrig ska den tid komma, då en avkomling av dig inte bestämmer över Israel.'</VERS>
   <VERS vnumber="19">Men om ni vänden om och övergiven de stadgar och bud som jag har förelagt er och går bort och tjänen andra gudar och tillbe dem,</VERS>
   <VERS vnumber="20">då ska jag rycka upp dem som så göra ur mitt land, det som jag har gett dem. Detta hus som jag har gjort heligt åt mitt namn ska jag förkasta från mitt ansikte. Jag ska göra det till ett ordspråk och en visa bland alla folk.</VERS>
   <VERS vnumber="21">Över detta hus, som har varit så upphöjt, ska då var och en som går därförbi bli häpen. När någon frågar: 'Varför har Herren gjort så mot detta land och detta hus?',</VERS>
   <VERS vnumber="22">då ska man svara: 'Därför att de övergav Herren, sina fäders Gud, som hade fört dem ut ur Egyptens land och höll sig till andra gudar och tillbad dem och tjänade dem, för det har han låtit allt detta onda komma över dem.'"</VERS>
  </CHAPTER>
  <CHAPTER cnumber="8">
   <VERS vnumber="1">När de tjugo år var förlidna, under vilka Salomo byggde på Herrens hus och på sitt eget hus,</VERS>
   <VERS vnumber="2">byggde Salomo upp de städer som Huram hade gett honom och lät Israels barn bosätta sig i dem.</VERS>
   <VERS vnumber="3">Salomo drog till Hamat-Soba och bemäktigade sig det.</VERS>
   <VERS vnumber="4">Han byggde upp Tadmor i öknen och alla de förrådsstäder som i Hamat är byggda av honom.</VERS>
   <VERS vnumber="5">Vidare byggde han upp Övre Bet-Horon och Nedre Bet-Horon och gjorde dem till fasta städer med murar, portar och bommar,</VERS>
   <VERS vnumber="6">så också Baalat och alla Salomos förrådsstäder, liksom alla vagnsstäderna och häststäderna och allt annat som Salomo kände åstundan att bygga i Jerusalem, på Libanon och annars i hela det land som lydde under hans välde.</VERS>
   <VERS vnumber="7">Allt det folk som fanns kvar av hetiterna, amoréerna, perisséerna, hivéerna och jebuséerna, kort sagt, alla de som inte var av Israel --</VERS>
   <VERS vnumber="8">deras avkomlingar, så många som fanns kvar i landet efter dem, i det att Israels barn inte hade utrotat dem, dessa pålade Salomo att vara arbetspliktiga, som de är fortfarande.</VERS>
   <VERS vnumber="9">Men somliga av Israels barn gjorde Salomo inte till slavar vid de arbeten han utförde, utan de blev krigare och hövitsmän för hans kämpar, eller uppsyningsmän över hans vagnar och ridhästar.</VERS>
   <VERS vnumber="10">Kung Salomos överfogdar var två hundra femtio. Dessa hade befälet över folket.</VERS>
   <VERS vnumber="11">Salomo lät Faraos dotter flytta upp från Davids stad till det hus som han hade byggt åt henne. För han sa: "Jag vill inte att någon kvinna ska bor i Davids, Israels kungs, hus, för det är en helig plats, eftersom Herrens ark har kommit dit."</VERS>
   <VERS vnumber="12">Nu offrade Salomo brännoffer åt Herren på Herrens, altare, det som han hade byggt framför förhuset.</VERS>
   <VERS vnumber="13">han offrade var dag de för den dagen bestämda offren, efter Moses bud, på sabbaterna, vid nymånaderna och vid högtiderna tre gånger om året, nämligen vid det osyrade brödets högtid, vid veckohögtiden och vid lövhyddohögtiden.</VERS>
   <VERS vnumber="14">Efter sin far Davids anordning fastställde han de avdelningar i vilka prästerna skulle tjänstgöra, liksom leviternas åligganden, att de skulle utföra lovsången och betjäna prästerna -- var dag de för den dagen bestämda åliggandena -- men också hur dörrvaktarna, efter sina avdelningar, skulle hålla vakt vid de särskilda portarna. För så hade gudsmannen David bjudit.</VERS>
   <VERS vnumber="15">Man vek inte av från vad kungen hade bjudit angående prästerna och leviterna, varken i fråga om någon annan angelägenhet eller i fråga om förråden.</VERS>
   <VERS vnumber="16">Så utfördes allt Salomos arbete, först till den dag då grunden lades till Herrens hus och sedan till dess det blev fullbordat. Så var då Herrens hus färdigt.</VERS>
   <VERS vnumber="17">Vid denna tid drog Salomo till Esjon-Geber och till Elot, på havsstranden, i Edoms land.</VERS>
   <VERS vnumber="18">Huram skickade till honom skepp genom sitt folk och bredvid det av sitt folk sjökunnigt manskap. De reste med Salomos folk till Ofir och hämtade därifrån fyra hundra femtio talenter guld, som de tog till kung Salomo.</VERS>
  </CHAPTER>
  <CHAPTER cnumber="9">
   <VERS vnumber="1">När drottningen av Saba fick höra ryktet om Salomo, kom hon till Jerusalem för att sätta Salomo på prov med svåra frågor. Hon kom med ett mycket stort följe och tog med sig kameler, som bar välluktande kryddor och mycket guld, men också ädla stenar. När hon kom inför kung Salomo, förelade hon honom allt vad hon hade i tankarna.</VERS>
   <VERS vnumber="2">Men Salomo gav henne svar på alla hennes frågor. Inget var förborgat för Salomo, utan han kunde ge henne svar på allt.</VERS>
   <VERS vnumber="3">När nu drottningen av Saba såg Salomos vishet och såg huset som han hade byggt,</VERS>
   <VERS vnumber="4">och såg rätterna på hans bord och såg hur hans tjänare satt där och hur de som betjänade honom utförde sina åligganden och hur de var klädda och vidare såg hans munskänkar och hur de var klädda och när hon såg den trappgång på vilken han gick upp till Herrens hus, då blev hon utom sig av förundran.</VERS>
   <VERS vnumber="5">Hon sa till kungen: "Sant var det tal som jag hörde i mitt land om dig och om din vishet.</VERS>
   <VERS vnumber="6">Jag ville inte tro vad man sa innan jag själv kom och med egna ögon fick se det. Men nu finner jag att vidden av din vishet inte ens till hälften har blivit omtalad för mig. Du är vida förmer, än jag genom ryktet hade hört.</VERS>
   <VERS vnumber="7">Sälla är dina män och sälla är dessa dina tjänare, som beständigt få stå inför dig och höra din visdom.</VERS>
   <VERS vnumber="8">Lovad ska vara Herren, din Gud, som har hittat sådant behag i dig, att han har satt dig på sin tron till att vara kung inför Herren, din Gud! Ja, för att din Gud älskar Israel och vill hålla det vid makt i evighet, för det har han satt dig till kung över dem, för att du ska skipa lag och rätt."</VERS>
   <VERS vnumber="9">Hon gav åt kungen ett hundra tjugo talenter guld, så och välluktande kryddor i stor myckenhet, till det ädla stenar. Sådana välluktande kryddor som de vilka drottningen av Saba gav åt kung Salomo har annars inte funnits.</VERS>
   <VERS vnumber="10">När Hirams folk och Salomos folk hämtade guld från Ofir, hemförde också de algumträ och ädla stenar.</VERS>
   <VERS vnumber="11">Av algumträet lät kungen göra tillbehör till Herrens hus och till kungshuset, men också harpor och psaltare för sångarna. Sådant hade aldrig tidigare blivit sett i Juda land.</VERS>
   <VERS vnumber="12">Kung Salomo igen gav åt drottningen av Saba allt vad hon åstundade och begärde, förutom vad som svarade emot det hon hade medfört åt kungen. Sedan vände hon om och for till sitt land igen med sina tjänare.</VERS>
   <VERS vnumber="13">Det guld som årligen inkom till Salomo vägde sex hundra sextiosex talenter,</VERS>
   <VERS vnumber="14">förutom det som infördes genom kringresande handelsmän och andra köpmän. Också Arabiens alla kungar och ståthållarna i landet tog guld och silver till Salomo.</VERS>
   <VERS vnumber="15">Kung Salomo lät göra två hundra stora sköldar av uthamrat guld och använde till var sådan sköld sex hundra siklar uthamrat guld.</VERS>
   <VERS vnumber="16">likaledes tre hundra mindre sköldar av uthamrat guld och använde till var sådan sköld tre hundra siklar guld. Kungen satte upp dem i Libanonskogshuset.</VERS>
   <VERS vnumber="17">Vidare lät kungen göra en stor tron av elfenben och överdrog den med rent guld.</VERS>
   <VERS vnumber="18">Tronen hade sex trappsteg och en pall av guld, fastsatta vid tronen. På båda sidor om sitsen var armstöd och två lejon stod längst armstöden.</VERS>
   <VERS vnumber="19">och tolv lejon stod där på de sex trappstegen, på båda sidor. Något sådant har aldrig blivit förfärdigat i något annat rike.</VERS>
   <VERS vnumber="20">Alla kung Salomos dryckeskärl var av guld och alla kärl i Libanonskogshuset var av fint guld. Silver aktades inte för något i Salomos tid.</VERS>
   <VERS vnumber="21">För kungen hade skepp som gick till Tarsis med Hurams folk. En gång vart tredje år kom Tarsis-skeppen hem och tog med sig guld och silver, elfenben, apor och påfåglar.</VERS>
   <VERS vnumber="22">Kung Salomo blev större än någon annan kung på jorden, både i rikedom och i vishet.</VERS>
   <VERS vnumber="23">Alla kungar på jorden kom för att besöka Salomo och höra den vishet som Gud hade nedlagt i hans hjärta.</VERS>
   <VERS vnumber="24">Var och en av dem tog med sig skänker: föremål av silver och av guld, kläder, vapen, välluktande kryddor, hästar och mulåsnor. Så blev år efter år.</VERS>
   <VERS vnumber="25">Salomo hade fyra tusen spann hästar med vagnar och tolv tusen ridhästar. Dem förlade han dels i vagnsstäderna, dels i Jerusalem, hos kungen själv.</VERS>
   <VERS vnumber="26">Han var herre över alla kungar från floden ända till filistéernas land och sedan ända ner till Egyptens gräns.</VERS>
   <VERS vnumber="27">Kungen styrde så, att silver blev liksom vanligt i Jerusalem som stenar och cederträ liksom vanligt som mullbärsfikonträ i Låglandet.</VERS>
   <VERS vnumber="28">Hästar infördes till Salomo från Egypten och från alla andra länder.</VERS>
   <VERS vnumber="29">Vad nu vidare är att säga om Salomo, om hans första tid såväl som om hans sista, det finns upptecknat i profeten Natans krönika, i siloniten Ahias profetia och i siaren Jedais syner om Jerobeam, Nebats son.</VERS>
   <VERS vnumber="30">Salomo regerade i Jerusalem över hela Israel i fyrtio år.</VERS>
   <VERS vnumber="31">Salomo gick till vila hos sina fäder och man begravde honom i hans far Davids stad. Hans son Rehabeam blev kung efter honom.</VERS>
  </CHAPTER>
  <CHAPTER cnumber="10">
   <VERS vnumber="1">Rehabeam drog till Sikem, för hela Israel hade kommit till Sikem för att göra honom till kung.</VERS>
   <VERS vnumber="2">När Jerobeam, Nebats son, hörde detta, där han var i Egypten -- dit hade han nämligen flytt för kung Salomo -- vände han tillbaka från Egypten.</VERS>
   <VERS vnumber="3">De skickade bort och lät kalla honom åter. Då kom Jerobeam tillstädes och hela Israel och talade till Rehabeam och sa:</VERS>
   <VERS vnumber="4">"Din far gjorde vårt ok för svårt. Men lätta nu du det svåra arbete och det tunga ok som din far la på oss, så ska vi tjäna dig."</VERS>
   <VERS vnumber="5">Han svarade dem: "Vänten ännu tre dagar och kom så tillbaka till mig." Folket gick.</VERS>
   <VERS vnumber="6">Då rådförde sig kung Rehabeam med de gamle som hade varit i tjänst hos hans far Salomo, medan han ännu levde. Han sa: "Vilket svar råden ni mig att ge detta folk?"</VERS>
   <VERS vnumber="7">De svarade honom och sa: "Om du visar dig god mot detta folk och är nådig mot dem och talar goda ord till dem, så ska de för alltid bli dina tjänare."</VERS>
   <VERS vnumber="8">Men han aktade inte på det råd som de gamle hade gett honom, utan rådförde sig med de unga män som hade vuxit upp med honom och som nu var i hans tjänst.</VERS>
   <VERS vnumber="9">Han sa till dem: "Vilket svar råden ni oss att ge detta folk som har talat till mig och sagt: 'Lätta det ok som din far har lagt på oss'?"</VERS>
   <VERS vnumber="10">De unga männen som hade vuxit upp med honom svarade honom då och sa: "Så ska du säga till folket som har talat till dig och sagt: 'Din far gjorde vårt ok tungt, men lätta du det för oss -- så ska du säga till dem: 'Mitt minsta finger är tjockare än min fars länd.</VERS>
   <VERS vnumber="11">Så vet nu, att om min far har belastat er med ett tungt ok, så ska jag göra ert ok ännu tyngre. Har min far tuktat er med ris, så ska jag göra det med skorpiongissel.'"</VERS>
   <VERS vnumber="12">Så kom nu Jerobeam med allt folket till Rehabeam på tredje dagen, som kungen hade befallt, i det han sa: "Kom tillbaka till mig på tredje dagen."</VERS>
   <VERS vnumber="13">Då gav kungen dem ett hårt svar. För kung Rehabeam aktade inte på de gamles råd.</VERS>
   <VERS vnumber="14">Han talade till dem efter de unga männens råd och sa: "Jag ska göra ert ok tungt, ja, jag ska göra det ännu tyngre än förut. Har min far tuktat er med ris, så ska jag göra det med skorpiongissel."</VERS>
   <VERS vnumber="15">Alltså hörde kungen inte på folket. För det var så skickat av Gud, för att Herrens ord skulle uppfyllas, det som han hade talat till Jerobeam, Nebats son, genom Ahia från Silo.</VERS>
   <VERS vnumber="16">Då nu hela Israel förnam att kungen inte ville höra på dem, gav folket kungen detta svar: "Vad del har vi i David? Ingen arvslott har vi i Isais son. Israel ska åka hem, var och en till sin hydda. Se nu själv om ditt hus, du David." Efter det drog hela Israel hem till sina hyddor.</VERS>
   <VERS vnumber="17">Bara över de israeliter som bodde i Juda städer stannade Rehabeam kung.</VERS>
   <VERS vnumber="18">När kung Rehabeam skickade iväg Hadoram, som hade uppsikten över de allmänna arbetena, stenade Israels barn honom till döds. Kung Rehabeam själv måste med hast stiga upp i sin vagn och fly till Jerusalem.</VERS>
   <VERS vnumber="19">Så avföll Israel från Davids hus och har varit skilt därifrån ända till denna dag.</VERS>
  </CHAPTER>
  <CHAPTER cnumber="11">
   <VERS vnumber="1">När Rehabeam kom till Jerusalem, samlade han Juda hus och Benjamin, ett hundra åttio tusen utvalda krigare, för att de skulle kriga mot Israel och återvinna kungadömet åt Rehabeam.</VERS>
   <VERS vnumber="2">Men Herrens ord kom till gudsmannen Semaja. Han sa:</VERS>
   <VERS vnumber="3">"Säg till Rehabeam, Salomos son, Juda kung och till alla israeliter i Juda och Benjamin:</VERS>
   <VERS vnumber="4">Så säger Herren: ni ska inte dra upp och kriga mot era bröder. Vänd tillbaka hem, var och en till sitt, för vad som har skett har kommit från mig." De lyssnade till Herrens ord och vände om och drog inte mot Jerobeam.</VERS>
   <VERS vnumber="5">Men Rehabeam bodde i Jerusalem och han befäste städer i Juda och gjorde dem till fasta platser.</VERS>
   <VERS vnumber="6">Han befäste Bet-Lehem, Etam, Tekoa,</VERS>
   <VERS vnumber="7">Bet-Sur, Soko, Adullam</VERS>
   <VERS vnumber="8">Gat, Maresa, Sif,</VERS>
   <VERS vnumber="9">Adoraim, Lakis, Aseka,</VERS>
   <VERS vnumber="10">Sorga, Ajalon och Hebron, alla i Juda och Benjamin och gjorde dem till fasta städer.</VERS>
   <VERS vnumber="11">Han gjorde deras befästningar starka och tillsatte hövdingar i dem och la in i dem förråd av mat, olja och vin.</VERS>
   <VERS vnumber="12">var och en särskild av dessa städer försåg han med sköldar och spjut. Han befäste dem mycket starkt. Juda och Benjamin förblev under hans välde.</VERS>
   <VERS vnumber="13">Prästerna och leviterna i hela Israel gick över till honom från alla sina områden.</VERS>
   <VERS vnumber="14">för leviterna övergav sina utmarker och sina andra besittningar och begav sig till Juda och Jerusalem, eftersom Jerobeam med sina söner drev dem bort från deras tjänst som Herrens präster,</VERS>
   <VERS vnumber="15">och anställde åt sig andra präster för offerhöjderna och för de onda andarna och för kalvarna som han hade låtit göra.</VERS>
   <VERS vnumber="16">Dem följde från alla Israels stammar de som vände sina hjärtan till att söka Herren, Israels Gud. Dessa kom till Jerusalem för att offra åt Herren, sina fäders Gud.</VERS>
   <VERS vnumber="17">I tre år befäste de så kungamakten i Juda och gjorde Rehabeams, Salomos sons, välde starkt. För i tre år vandrade de på Davids och Salomos väg.</VERS>
   <VERS vnumber="18">Rehabeam tog till hustru åt sig Mahalat, dotter till Jerimot, Davids son och till Abihail, Eliabs, Isais sons, dotter.</VERS>
   <VERS vnumber="19">Hon födde åt honom sönerna Jeus, Semarja och Saham.</VERS>
   <VERS vnumber="20">Efter henne tog han till hustru Maaka, Absaloms dotter. Hon födde åt honom Abia, Attai, Sisa och Selomit.</VERS>
   <VERS vnumber="21">Rehabeam hade Maaka, Absaloms dotter, kärare än alla sina andra hustrur och bihustrur -- för han hade tagit arton hustrur och sextio bihustrur -- och han födde tjugoåtta söner och sextio döttrar.</VERS>
   <VERS vnumber="22">Rehabeam satte Abia, Maakas son, till huvud och furste bland sina bröder, för han hade i sinnet att göra honom till kung.</VERS>
   <VERS vnumber="23">På lämpligt sätt fördelade han alla Judas och Benjamins landskap och alla fasta städer mellan några av sina söner och gav dem rikligt underhåll. Han skaffade dem också hustrur i mängd.</VERS>
  </CHAPTER>
  <CHAPTER cnumber="12">
   <VERS vnumber="1">När Rehabeams kungamakt nu hade fått fäste och han hade blivit mäktig, övergav han Herrens lag, han och hela Israel.</VERS>
   <VERS vnumber="2">Men i kung Rehabeams femte regeringsår drog Sisak, kungen i Egypten, upp mot Jerusalem, för att de hade varit otrogna mot Herren.</VERS>
   <VERS vnumber="3">han kom med ett tusen två hundra vagnar och sextio tusen ryttare och ingen kunde räkna det folk som följde honom från Egypten: libyer, suckéer och etiopier.</VERS>
   <VERS vnumber="4">Han intog de fasta städerna i Juda och kom ända till Jerusalem.</VERS>
   <VERS vnumber="5">Profeten Semaja hade kommit till Rehabeam och till Juda furstar, som hade församlat sig i Jerusalem av rädsla för Sisak. Han sa till dem: "Så säger Herren: ni har övergivit mig, för det har också jag övergivit er och gett er i Sisaks hand."</VERS>
   <VERS vnumber="6">Då ödmjukade sig Israels furstar och kungen själv och sa: "Herren är rättfärdig."</VERS>
   <VERS vnumber="7">När nu Herren såg att de ödmjukade sig, kom Herrens ord till Semaja. Han sa: "Eftersom de har ödmjukat sig, vill jag inte fördärva dem. Jag ska låta dem med knapp nöd komma undan och min ilska ska inte bli utgjuten över Jerusalem genom Sisaks hand.</VERS>
   <VERS vnumber="8">Dock ska de behöva bli honom underdåniga, för att de ska lära sig förstå vilken skillnad det är mellan att tjäna mig och att tjäna främmande kungadömen."</VERS>
   <VERS vnumber="9">Så drog nu Sisak, kungen i Egypten, upp mot Jerusalem. Han tog skatterna i Herrens hus och skatterna i kungshuset. Alltsammans tog han. Han tog också de gyllene sköldar som Salomo hade låtit göra.</VERS>
   <VERS vnumber="10">I deras ställe lät kung Rehabeam göra sköldar av koppar och dessa lämnade han i förvar åt hövitsmännen för drabanterna som höll vakt vid ingången till kungshuset.</VERS>
   <VERS vnumber="11">Så ofta kungen gick till Herrens hus, gick också drabanterna och bar dem. Sedan tog de dem tillbaka till drabantsalen.</VERS>
   <VERS vnumber="12">Därför att nu Rehabeam ödmjukade sig, vände sig Herrens ilska från honom, så att han inte alldeles fördärvade honom. Också fanns ännu något gott i Juda.</VERS>
   <VERS vnumber="13">Alltså befäste kung Rehabeam sitt välde i Jerusalem och fortsatte att regera. Rehabeam var nämligen fyrtioett år gammal, när han blev kung och han regerade sjutton år i Jerusalem, den stad som Herren hade utvalt ur alla Israel stammar, till att där fästa sitt namn. Hans mor hette Naama, ammonitiskan.</VERS>
   <VERS vnumber="14">Han gjorde vad ont var, för han vände inte sitt hjärta till att söka Herren.</VERS>
   <VERS vnumber="15">Men vad som är att säga om Rehabeam, om hans första tid såväl som om hans sista, det finns upptecknat i profeten Semajas och siaren Iddos krönikor, enligt släktregistrens sätt. Rehabeam och Jerobeam lågo i krig med varandra, så länge de levde.</VERS>
   <VERS vnumber="16">Men Rehabeam gick till vila hos sina fäder och blev begraven i Davids stad. Hans son Abia blev kung efter honom.</VERS>
  </CHAPTER>
  <CHAPTER cnumber="13">
   <VERS vnumber="1">I kung Jerobeams artonde regeringsår blev Abia kung över Juda.</VERS>
   <VERS vnumber="2">Han regerade tre år i Jerusalem. Hans mor hette Mikaja, Uriels dotter, från Gibea. Men Abia och Jerobeam lågo i krig med varandra.</VERS>
   <VERS vnumber="3">Abia började kriget med en här av tappra krigsmän, fyra hundra tusen utvalda män. Men Jerobeam ställde upp sig till strid mot honom med åtta hundra tusen utvalda tappra stridsmän.</VERS>
   <VERS vnumber="4">Abia steg upp på berget Semaraim i Efraims bergsbygd och sa: "Hör mig, du, Jerobeam och ni, hela Israel.</VERS>
   <VERS vnumber="5">Skulle ni inte veta att det är Herren, Israels Gud, som har gett åt David kungadömet över Israel för oändlig tid, åt honom själv och hans söner, genom ett saltförbund?</VERS>
   <VERS vnumber="6">Men Jerobeam, Nebats son, Salomos, Davids sons, tjänare, uppreste sig och avföll från sin herre.</VERS>
   <VERS vnumber="7">Till honom samlades löst folk, onda män och de blev Rehabeam, Salomos son, för starka, eftersom Rehabeam ännu var ung och försagd och för det inte kunde stå dem emot.</VERS>
   <VERS vnumber="8">Nu menar ni er kunna stå emot Herrens kungadöme, som tillhör Davids söner, eftersom ni är en stor hop och har hos er de guldkalvar som Jerobeam har låtit göra åt er till gudar.</VERS>
   <VERS vnumber="9">Har ni inte fördrivit Herrens präster, Arons söner och leviterna och själva gjort er präster, som de främmande folken göra? Vemhelst som kommer med en ungtjur och sju vädurar for att ta handfyllning, han får bli präst åt dessa gudar, som inte är gudar.</VERS>
   <VERS vnumber="10">Men vi har Herren till vår Gud och vi har inte övergivit honom. Vi har präster av Arons söner, som gör tjänst inför Herren och leviter, som sköter tempelsysslorna.</VERS>
   <VERS vnumber="11">och de förbränna åt Herren brännoffer var morgon och var kväll och antända välluktande rökelse och lägga upp bröd på det gyllene bordet och tända var kväll den gyllene ljusstaken med dess lampor. För vi håller vad Herren, vår Gud, har befallt oss hålla, men ni har övergivit honom.</VERS>
   <VERS vnumber="12">Se, vi har Gud i spetsen för oss och vi har hans präster med larmtrumpeterna för att blåsa till strid mot er. Ni Israels barn, striden inte mot Herren, era fäders Gud. För då ska det inte gå er väl."</VERS>
   <VERS vnumber="13">Men Jerobeam hade låtit kringgå dem och lagt ett bakhåll för att falla dem i ryggen. Så stod de nu mitt emot Juda män och hade sitt bakhåll bakom dem.</VERS>
   <VERS vnumber="14">När då Juda män vände sig om, fick de se att de hade fiender både framför sig och bakom sig. Då ropade de till Herren och prästerna blåste i trumpeterna.</VERS>
   <VERS vnumber="15">Efter det hovo Juda män upp ett härskri. När Juda män hovo upp sitt härskri, lät Gud Jerobeam och hela Israel bli slagna av Abia och Juda.</VERS>
   <VERS vnumber="16">Israels barn flydde för Juda och Gud gav dem i deras hand.</VERS>
   <VERS vnumber="17">Abia med sitt folk anställde ett stort nederlag bland dem, så att fem hundra tusen unga män av Israel föll slagna.</VERS>
   <VERS vnumber="18">Alltså blev Israels barn på den tiden kuvade. Men Juda barn var starka, för de stödde sig på Herren sina fäders Gud.</VERS>
   <VERS vnumber="19">Abia förföljde Jerobeam och tog från honom några städer: Betel med underlydande orter, Jesana med underlydande orter och Efron med underlydande orter.</VERS>
   <VERS vnumber="20">Jerobeam förmådde ingenting mer, så länge Abia levde. Han blev hemsökt av Herren, så att han dog.</VERS>
   <VERS vnumber="21">Men Abia befäste sitt välde. Han tog sig fjorton hustrur och födde tjugotvå söner och sexton döttrar.</VERS>
   <VERS vnumber="22">Vad nu mer är att säga om Abia, om hans företag och om annat som rör honom, det finns upptecknat i profeten Iddos "Utläggning".</VERS>
  </CHAPTER>
  <CHAPTER cnumber="14">
   <VERS vnumber="1">Abia gick till vila hos sina fäder och man begravde honom i Davids stad. Hans son Asa blev kung efter honom. Under hans tid hade landet ro i tio år.</VERS>
   <VERS vnumber="2">Asa gjorde vad gott och rätt var i Herrens, sin Guds, ögon.</VERS>
   <VERS vnumber="3">Han skaffade bort de främmande altarna och offerhöjderna och slog sönder stoderna och högg ner Aserorna.</VERS>
   <VERS vnumber="4">Han uppmanade Juda att söka Herren, sina fäders Gud och hålla lagen och budorden.</VERS>
   <VERS vnumber="5">Ur alla Juda städer skaffade han bort offerhöjderna och solstoderna. Riket hade ro under honom.</VERS>
   <VERS vnumber="6">Han byggde fasta städer i Juda, eftersom landet hade ro och han under dessa år inte hade något krig. För Herren hade gett honom lugn.</VERS>
   <VERS vnumber="7">Han sa nämligen till Juda: "Låt oss bygga dessa städer och förse dem runt omkring med murar och torn, med portar och bommar, medan vi ännu har landet i vår makt, för att vi har sökt Herren, vår Gud. För vi har sökt honom och han har låtit oss få lugn på alla sidor." Så byggde de då och allt gick väl.</VERS>
   <VERS vnumber="8">Asa hade en här som var väpnad med stora sköldar och med spjut och som utgjordes av tre hundra tusen man från Juda, vartill kom två hundra åttio tusen man från Benjamin, som var väpnade med små sköldar och spände båge. Alla dessa var tappra stridsmän.</VERS>
   <VERS vnumber="9">Men Sera från Etiopien drog ut mot dem med en här av tusen gånger tusen man och tre hundra vagnar. Han kom till Maresa.</VERS>
   <VERS vnumber="10">Asa drog ut mot honom och de ställde upp sig till strid i Sefatas dal vid Maresa.</VERS>
   <VERS vnumber="11">Asa ropade till Herren, sin Gud och sa: "Herre, förutom dig finns ingen som kan hjälpa i striden mellan den starke och den svage. Så hjälp oss, Herre, vår Gud, för på dig stödja vi oss och i ditt namn har vi kommit hit mot denna hop. Herre, du är vår Gud. Mot dig förmår ju ingen människa något."</VERS>
   <VERS vnumber="12">Herren lät etiopierna bli slagna av Asa och Juda, så att etiopierna flydde.</VERS>
   <VERS vnumber="13">Asa och hans folk förföljde dem ända till Gerar. Av etiopierna föll så många, att ingen av dem kom undan med livet, för de blev nedgjorda av Herren och hans här. Folket tog byte i stor myckenhet.</VERS>
   <VERS vnumber="14">De intogo alla städer runt omkring Gerar, för en förskräckelse från Herren hade kommit över dessa. De plundrade alla städerna, för i dem fanns mycket att plundra.</VERS>
   <VERS vnumber="15">Till och med boskapsskjulen bröt de ner och tog bort småboskap i myckenhet och kameler och vände så tillbaka till Jerusalem.</VERS>
  </CHAPTER>
  <CHAPTER cnumber="15">
   <VERS vnumber="1">Över Asarja, Odeds son, kom Guds Ande.</VERS>
   <VERS vnumber="2">Han gick ut mot Asa och sa till honom: "Hör mig, du, Asa och ni, hela Juda och Benjamin. Herren är med er, när ni är med honom och om ni söken honom, så låter han sig finnas av er. Men om ni övergiven honom, så överger han också er.</VERS>
   <VERS vnumber="3">En lång tid var ju Israel utan den sanne Guden, utan präster som undervisade dem och utan någon lag.</VERS>
   <VERS vnumber="4">Men i sin nöd omvände de sig till Herren, Israels Gud och när de sökte honom, lät han sig finnas av dem.</VERS>
   <VERS vnumber="5">Under de tiderna fanns ingen trygghet, när man gick ut eller in, utan stor förvirring rådde bland alla dem som bodde här i länderna,</VERS>
   <VERS vnumber="6">och folk drabbade samman med folk och stad med stad. För Gud förvirrade dem med allt slags nöd.</VERS>
   <VERS vnumber="7">Men var ni frimodiga, låt inte modet falla, för ert verk ska få sin lön."</VERS>
   <VERS vnumber="8">När Asa hörde dessa ord och denna profetia av profeten Oded, tog han mod till sig och skaffade bort styggelserna ur Judas och Benjamins hela land och ur de städer som han hade tagit i Efraims bergsbygd och upprättade igen Herrens altare, det som stod framför Herrens förhus.</VERS>
   <VERS vnumber="9">Han samlade hela Juda och Benjamin, men också de främlingar från Efraim, Manasse och Simeon, som bodde ibland dem. För många från Israel hade gått över till honom, när de såg att Herren, hans Gud, var med honom.</VERS>
   <VERS vnumber="10">De samlades till Jerusalem i tredje månaden av Asas femtonde regeringsår,</VERS>
   <VERS vnumber="11">och offrade på den dagen åt Herren sju hundra tjurar och sju tusen djur av småboskapen, uttagna av det byte som de hade fört med sig.</VERS>
   <VERS vnumber="12">De ingingo det förbundet att de skulle söka Herren, sina fäders Gud, av allt sitt hjärta och av all sin själ,</VERS>
   <VERS vnumber="13">och att var och en som inte sökte Herren, Israels Gud, han skulle bli dödad, liten eller stor, man eller kvinna.</VERS>
   <VERS vnumber="14">De gav Herren sin ed med hög röst och under jubel och under det att trumpeter och basuner ljödo.</VERS>
   <VERS vnumber="15">Hela Juda gladde sig över eden. För de hade svurit den av allt sitt hjärta och de sökte Herren med hela sin vilja och han lät sig finnas av dem och han lät dem få ro på alla sidor.</VERS>
   <VERS vnumber="16">Kung Asa avsatte också sin mor Maaka från hennes drottningsvärdighet, för att hon hade satt upp en styggelse åt Aseran. Asa högg nu ner styggelsen och krossade de och brände upp den i Kidrons dal.</VERS>
   <VERS vnumber="17">Men offerhöjderna blev inte avskaffade ur Israel. Dock var Asas hjärta gudhängivet, så länge han levde.</VERS>
   <VERS vnumber="18">Han tog in i Guds hus både vad hans far och vad han själv hade gjort heligt åt Herren: silver, guld och kärl.</VERS>
   <VERS vnumber="19">Inget krig uppstod innan i Asas trettiofemte regeringsår.</VERS>
  </CHAPTER>
  <CHAPTER cnumber="16">
   <VERS vnumber="1">I Asas trettiosjätte regeringsår drog Baesa, Israels kung, upp mot Juda och började befästa Rama, för att hindra att någon ska komma ska vara sig från eller till Asa, Juda kung.</VERS>
   <VERS vnumber="2">Då tog Asa silver och guld ur skattkamrarna i Herrens hus och i kungshuset och skickade det till Ben-Hadad, kungen i Aram, som bodde i Damaskus och lät säga:</VERS>
   <VERS vnumber="3">"Ett förbund består ju mellan mig och dig, som det var mellan min far och din fader. Se, här sänder jag dig silver och guld. Så bryt då ditt förbund med Baesa, Israels kung, för att han ska lämna mig i fred."</VERS>
   <VERS vnumber="4">Ben-Hadad lyssnade till kung Asa och skickade sina krigshövitsmän mot Israels städer och de förhärjade Ijon, Dan och Abel-Maim samt alla förrådshus i Naftali städer.</VERS>
   <VERS vnumber="5">När Baesa hörde detta, avstod han från att befästa Rama och lät sina arbeten där upphöra.</VERS>
   <VERS vnumber="6">Men kung Asa tog med sig hela Juda och de tog bort från Rama stenar och trävirke som Baesa använde till att befästa det. Därmed befäste han så Geba och Mispa.</VERS>
   <VERS vnumber="7">Vid samma tid kom siaren Hanani till Asa, Juda kung och sa till honom: "Eftersom du stödde dig på kungen i Aram och inte stödde dig på Herren, din Gud, för det har den arameiske kungens här sluppit undan din hand.</VERS>
   <VERS vnumber="8">Voro inte etiopierna och libyerna en väldig här, med vagnar och ryttare i stor myckenhet? Men för att du då stödde dig på Herren, gav han dem i din hand.</VERS>
   <VERS vnumber="9">TY Herrens ögon överfara hela jorden, för att han med sin kraft ska stå med dem som med sina hjärtan hängiva sig åt honom. Härutinnan har du handlat dåraktigt. Därför ska du härefter ha ständiga strider."</VERS>
   <VERS vnumber="10">Men Asa blev förtörnad på siaren och satte honom i stockhuset. Så förbittrad var han på honom för vad han hade sagt. Vid samma tid förfor Asa också våldsamt mot andra av folket.</VERS>
   <VERS vnumber="11">Men vad som är att säga om Asa, om hans första tid såväl som om hans sista, det finns upptecknat i boken om Judas och Israels kungar.</VERS>
   <VERS vnumber="12">I sitt trettionionde regeringsår fick Asa en sjukdom i sina fötter och sjukdomen blev väldigt svår. Men oaktat sin sjukdom sökte han inte Herren, utan bara läkares hjälp.</VERS>
   <VERS vnumber="13">Asa gick till vila hos sina fäder och dog i sitt fyrtioförsta regeringsår.</VERS>
   <VERS vnumber="14">Man begravde honom i den grav som han hade låtit hugga ut åt sig i Davids stad. Man la honom på en bädd som man hade fyllt med vällukter och kryddor av olika slag, konstmässigt beredda och anställde till hans ära en mycket stor förbränning.</VERS>
  </CHAPTER>
  <CHAPTER cnumber="17">
   <VERS vnumber="1">Hans son Josafat blev kung. Efter honom. Han befäste sitt välde mot Israel.</VERS>
   <VERS vnumber="2">Han la in krigsfolk i alla Juda fasta städer och la in besättningar i Juda land och i de Efraims städer som hans far Asa hade intagit.</VERS>
   <VERS vnumber="3">Herren var med Josafat, för han vandrade på sin far Davids första vägar och sökte inte Baalerna,</VERS>
   <VERS vnumber="4">utan sökte sin fars Gud och vandrade efter hans bud och gjorde inte som Israel.</VERS>
   <VERS vnumber="5">Därför befäste Herren kungadömet i hans hand och hela Juda gav skänker åt Josafat, så att hans rikedom och ära blev stor.</VERS>
   <VERS vnumber="6">Då hans frimodighet växte på Herrens vägar, skaffade han också bort offerhöjderna och Aserorna ur Juda.</VERS>
   <VERS vnumber="7">I sitt tredje regeringsår skickade han ut sina hövdingar Ben-Hail, Obadja, Sakarja, Netanel och Mikaja, till att undervisa i Juda städer,</VERS>
   <VERS vnumber="8">och med dem några leviter, nämligen leviterna Semaja, Netanja, Sebadja, Asael, Semiramot, Jonatan, Adonia, Tobia och Tob-Adonia. De hade med sig prästerna Elisama och Joram.</VERS>
   <VERS vnumber="9">Dessa undervisade nu i Juda och hade Herrens lagbok med sig. De reste omkring i alla Juda städer och undervisade bland folket.</VERS>
   <VERS vnumber="10">En förskräckelse från Herren kom över alla riken i de länder som lågo omkring Juda, så att de inte vågade kriga mot Josafat.</VERS>
   <VERS vnumber="11">En del av filistéerna tog skänker till Josafat och gav silver i skatt. Därtill tog också araberna till honom småboskap, sju tusen sju hundra vädurar och sju tusen sju undra bockar.</VERS>
   <VERS vnumber="12">Så blev Josafat allt mäktigare och till slut väldigt mäktig. Han byggde borgar och förrådsstäder i Juda.</VERS>
   <VERS vnumber="13">Han hade stora upplag i Juda städer. Krigsfolk, tappra stridsmän, hade han i Jerusalem.</VERS>
   <VERS vnumber="14">Detta var ordningen bland dem, efter deras familjer. Till Juda hörde följande överhövitsmän: hövitsmannen Adna och med honom tre hundra tusen tappra stridsmän.</VERS>
   <VERS vnumber="15">därnäst hövitsmannen Johanan och med honom två hundra åttio tusen.</VERS>
   <VERS vnumber="16">därnäst Amasja, Sikris son, som frivilligt hade gett sig i Herrens tjänst och med honom två hundra tusen tappra stridsmän.</VERS>
   <VERS vnumber="17">Men från Benjamin voro: Eljada, en tapper stridsman och med honom två hundra tusen, väpnade med båge och sköld.</VERS>
   <VERS vnumber="18">därnäst Josabad och med honom ett hundra åttio tusen, rustade till strid.</VERS>
   <VERS vnumber="19">Dessa var de som gjorde tjänst hos kungen. Därtill kom de som kungen hade förlagt i de befästa städerna i hela Juda.</VERS>
  </CHAPTER>
  <CHAPTER cnumber="18">
   <VERS vnumber="1">När Josafat nu hade kommit till stor rikedom och ära, befryndade han sig med Ahab.</VERS>
   <VERS vnumber="2">Efter några års förlopp for han ner till Ahab i Samaria. Ahab lät för honom och folket som han hade med sig slakta får och fäkreatur i myckenhet. Han sökte intala honom att dra upp mot Ramot i Gilead.</VERS>
   <VERS vnumber="3">Ahab, Israels kung, frågade alltså Josafat, Juda kung: "Vill du dra med mig mot Ramot i Gilead?" Han svarade honom: "Jag som du och mitt folk som ditt folk! Jag vill följa med dig i striden."</VERS>
   <VERS vnumber="4">Men Josafat sa ytterligare till Israels kung: "Fråga dock först Herren härom."</VERS>
   <VERS vnumber="5">Då samlade Israels kung profeterna, fyra hundra män och frågade dem: "Ska vi dra iväg till Ramot i Gilead för att belägra det, eller ska jag avstå därifrån?" De svarade: "Dra dit. Gud ska ge det i kungens hand."</VERS>
   <VERS vnumber="6">Men Josafat sa: "Finns här ingen annan Herrens profet, så att vi kan fråga genom honom?"</VERS>
   <VERS vnumber="7">Israels kung svarade Josafat: "Här finns ännu en man, Mika, Jimlas son, genom vilken vi kunna fråga Herren. Men han är mig förhatlig, för han profeterar aldrig lycka åt mig, utan beständigt bara olycka." Josafat sa: "Kungen säge inte så."</VERS>
   <VERS vnumber="8">Då kallade Israels kung till sig en hovman och sa: "Skaffa skyndsamt hit Mika, Jimlas son."</VERS>
   <VERS vnumber="9">Israels kung och Josafat, Juda kung, satt nu var och en på sin tron, iklädda sina skrudar. De satt på en tröskplats vid Samarias port, under det att alla profeterna profeterade inför dem.</VERS>
   <VERS vnumber="10">Då gjorde sig Sidkia, Kenaanas son, horn av järn och sa: "Så säger Herren: Med dessa ska du stånga araméerna, så att de förgöras."</VERS>
   <VERS vnumber="11">Alla profeterna profeterade på samma sätt och sa: "Dra upp mot Ramot i Gilead, så ska du bli lyckosam. Herren ska ge det i kungens hand."</VERS>
   <VERS vnumber="12">Budet som hade gått för att kalla på Mika talade till honom och sa: "Det är så, att profeterna med en mun lova kungen lycka. Så låt nu också ditt tal stämma överens med deras och lova också du lycka."</VERS>
   <VERS vnumber="13">Men Mika svarade: "Så sant Herren lever, jag ska bara tala det som min Gud säger."</VERS>
   <VERS vnumber="14">När han sedan kom till kungen, frågade kungen honom: "Mika, ska vi dra iväg till Ramot i Gilead för att belägra det, eller ska jag avstå därifrån?" Han svarade: "Dragen dit, så ska ni bli lyckosamma. De ska bli givna i er hand."</VERS>
   <VERS vnumber="15">Men kungen sa till honom: "Hur många gånger ska jag besvära dig att inte tala till mig annat än sanning i Herrens namn?"</VERS>
   <VERS vnumber="16">Då sa han: "Jag såg hela Israel förskingrat på bergen, likt får som inte har någon herde. Herren sa: 'Dessa har inte någon herre. Låt de vända tillbaka hem i frid, var och en till sitt.'"</VERS>
   <VERS vnumber="17">Då sa Israels kung till Josafat: "Sade jag dig inte att han aldrig profeterar lycka åt mig, utan bara olycka?"</VERS>
   <VERS vnumber="18">Men han sa: "Hör alltså Herrens ord. Jag såg Herren sitta på sin tron och himmelens hela härskara stå på hans högra sida och på hans vänstra.</VERS>
   <VERS vnumber="19">Herren sa: 'Vem vill locka Ahab, Israels kung, att dra upp mot Ramot i Gilead, för att han ska falla där?' Då sa den ene så och den andre så.</VERS>
   <VERS vnumber="20">Slutligen kom anden fram och ställde sig inför Herren och sa: 'Jag vill locka honom därtill.' Herren frågade honom: 'På vad sätt?'</VERS>
   <VERS vnumber="21">Han svarade: 'Jag vill gå ut och bli en lögnens ande i alla hans profeters mun." Då sa han: 'Du ska försöka att locka honom till det och du ska också lyckas. Gå ut och gör så.'</VERS>
   <VERS vnumber="22">Se, nu har Herren lagt en lögnens ande i dessa dina profeters mun, medan Herren ändå har bestämt att olycka ska komma över dig."</VERS>
   <VERS vnumber="23">Då kom Sidkia, Kenaanas son, fram och gav Mika ett slag på kinden och sa: "På vilken väg har då Herrens Ande gått bort från mig för att tala med dig?"</VERS>
   <VERS vnumber="24">Mika svarade: "Du ska få se det på den dag då du behöva springa från kammare till kammare för att gömma dig."</VERS>
   <VERS vnumber="25">Men Israels kung sa: "Ta Mika och för honom tillbaka till Amon, hövitsmannen i staden och till Joas, kungasonen.</VERS>
   <VERS vnumber="26">Säg: Så säger kungen: Sätt honom i fängelse och ge honom med fångmat, till dess jag kommer välbehållen tillbaka."</VERS>
   <VERS vnumber="27">Mika svarade: "Om du kommer välbehållen tillbaka, så har Herren inte talat genom mig." Han sa ytterligare: "Hör detta, ni folk, allasammans."</VERS>
   <VERS vnumber="28">Så drog nu Israels kung och Josafat, Juda kung, upp till Ramot i Gilead.</VERS>
   <VERS vnumber="29">Israels kung sa till Josafat: "Jag vill förkläda mig, när jag drar ut i striden, men du ska vara klädd i dina egna kläder." Så förklädde sig Israels kung, när de drog ut i striden.</VERS>
   <VERS vnumber="30">Men kungen i Aram hade bjudit och sagt till sina vagnshövitsmän: "Ni ska inte ge er i strid med någon, ska vara sig liten eller stor, utom med Israels kung allena."</VERS>
   <VERS vnumber="31">När då hövitsmannen över vagnarna fick se Josafat, tänkte de: "Detta är Israels kung" och omringade honom för det, i avsikt att anfalla honom. Då gav Josafat upp ett rop och Herren hjälpte honom, Gud vände dem bort från honom.</VERS>
   <VERS vnumber="32">Så snart nämligen hövitsmännen över vagnarna märkte att det inte var Israels kung, vände de om och lät honom vara.</VERS>
   <VERS vnumber="33">Men en man som spände sin båge och sköt på måfå träffade Israels kung i en fog på rustningen. Då sa han till sin körsven: "Sväng om vagnen och för mig ut ur hären, för jag är sårad."</VERS>
   <VERS vnumber="34">Striden blev på den dagen allt häftigare och Israels kung höll sig ända till kvällen upprätt i sin vagn, vänd mot araméerna. Men vid den tid då solen gick ner gav han upp andan.</VERS>
  </CHAPTER>
  <CHAPTER cnumber="19">
   <VERS vnumber="1">Men Josafat, Juda kung, vände välbehållen hem igen till Jerusalem.</VERS>
   <VERS vnumber="2">Då gick siaren Jehu, Hananis son, ut mot kung Josafat och sa till honom: "Skall man då hjälpa den ogudaktige? Skall du då älska dem som hatar Herren? För vad du har gjort vilar nu Herrens förtörnelse över dig.</VERS>
   <VERS vnumber="3">Dock har något gott blivit funnet hos dig, för du har utrotat Aserorna ur landet och har vänt ditt hjärta till att söka Gud."</VERS>
   <VERS vnumber="4">Josafat stannade nu i Jerusalem, men sedan drog han igen ut bland folket, från Beer-Seba ända till Efraims bergsbygd och tog dem tillbaka till Herren, deras fäders Gud.</VERS>
   <VERS vnumber="5">Han anställde domare i landet, i alla Juda befästa städer, särskilda för var stad.</VERS>
   <VERS vnumber="6">Han sa till dessa domare: "Se till, vad ni gören. För ni dömen inte människodom, utan Herrens dom och han är närvarande, så ofta ni dömen.</VERS>
   <VERS vnumber="7">Låt alltså nu rädsla för Herren vara över er. Se på vad ni gören. För hos Herren, vår Gud, finns ingen orätt och han har inte anseende till personen, inte heller tar han mutor."</VERS>
   <VERS vnumber="8">Också i Jerusalem hade Josafat anställt några av leviterna och prästerna och några av huvudmännen för Israels familjer till att döma Herrens dom och avgöra rättstvister. När de sedan vände tillbaka till Jerusalem,</VERS>
   <VERS vnumber="9">bjöd han dem och sa: "Så ska ni göra i Herrens fruktan, redligt och med hängivet hjärta.</VERS>
   <VERS vnumber="10">Så ofta någon rättssak drages inför er av era bröder, som bor i sina städer, det ska gälla dom i en blodssak eller annars tillämpning av lag och bud, stadgar och rätter, då ska ni varna dem, så att de inte ådraga sig skuld inför Herren, varigenom förtörnelse kommer över er och era bröder. Så ska ni göra, för att ni inte ska ådraga er skuld.</VERS>
   <VERS vnumber="11">Se, översteprästen Amarja ska vara er förman i alla Herrens saker och Sebadja, Ismaels son, fursten för Juda hus, i alla kungens saker. Leviterna ska vara tillsyningsmän under er. Var nu ståndaktiga i vad ni gören och Herren ska vara med den som är god."</VERS>
  </CHAPTER>
  <CHAPTER cnumber="20">
   <VERS vnumber="1">Efter det kom Moabs barn och Ammons barn och med dem en del av ammoniterna för att kriga mot Josafat.</VERS>
   <VERS vnumber="2">Man kom och berättade detta för Josafat och sa: "En stor hop kommer mot dig från landet på andra sidan havet, från Aram och de är redan i Hasason-Tamar (det är En-Gedi)."</VERS>
   <VERS vnumber="3">Då blev Josafat förskräckt och vände sin håg till att söka Herren. Han lät lysa ut en fasta över hela Juda.</VERS>
   <VERS vnumber="4">Juda samlades för att söka hjälp hos Herren. Ja, från alla Juda städer kom man för att söka Herren.</VERS>
   <VERS vnumber="5">Josafat kom upp i Juda mäns och Jerusalems församling i Herrens hus, framför den nya förgården,</VERS>
   <VERS vnumber="6">och sa: "Herre, våra fäders Gud, är inte du Gud i himlen och den som bestämmer över alla hednafolkens riken? I din hand är kraft och makt. Ingen finns, som kan stå dig emot.</VERS>
   <VERS vnumber="7">Var det inte du, vår Gud, som fördrev detta lands inbyggare för ditt folk Israel och gav det åt Abrahams, din väns, säd för oändlig tid?</VERS>
   <VERS vnumber="8">De fick bor där och de byggde dig där en helgedom åt ditt namn, i det de sa:</VERS>
   <VERS vnumber="9">'Om något ont kommer över oss, svärd, straffdom eller pest eller hungersnöd, så ska vi gå upp inför detta hus och inför dig, för ditt namn är i detta hus. Vi vilja ropa till dig i vår nöd och du ska då höra och hjälpa.'</VERS>
   <VERS vnumber="10">Se för det nu hur Ammons barn och Moab och folket i Seirs bergsbygd -- genom vilkas område du inte tillät Israel att gå, när de kom från Egyptens land, varför de också tog en omväg bort från dem och inte förgjorde dem --</VERS>
   <VERS vnumber="11">se hur dessa nu betala oss, i det att de komma för att förjaga oss ur det land som är din egendom och som du har gett oss till besittning.</VERS>
   <VERS vnumber="12">Du, vår Gud, ska du inte hålla dom över dem? För vi förmår inget mot denna stora hop som kommer emot oss och själva vet vi inte vad vi ska göra, utan till dig se våra ögon."</VERS>
   <VERS vnumber="13">Hela Juda stod där inför Herren med sina späda barn, sina hustrur och söner.</VERS>
   <VERS vnumber="14">Då kom Herrens Ande mitt i församlingen över Jahasiel, son till Sakarja, son till Benaja, son till Jegiel, son till Mattanja, en levit, av Asafs söner,</VERS>
   <VERS vnumber="15">och han sa: "Lyssna på detta, alla ni av Juda och ni Jerusalems invånare och du kung Josafat. Så säger Herren till er: Frukta inte och var inte förfärade för denna stora hop, för striden är inte er, utan Guds.</VERS>
   <VERS vnumber="16">Dragen i morgon ner mot dem. De dra då upp på Hassishöjden och ni ska träffa dem vid andan av dalen, framför Jeruels öken.</VERS>
   <VERS vnumber="17">Men så blir det inte er sak att kriga. Ni ska bara gå fram och stå stilla och se på, hur Herren frälsar er, ni av Juda och Jerusalem. Frukta inte och var inte förfärade. Dragen i morgon ut mot dem och Herren ska vara med er."</VERS>
   <VERS vnumber="18">Då böjde Josafat sig ner med ansiktet mot jorden och alla Juda män och Jerusalems invånare föll ner för Herren och tillbad Herren.</VERS>
   <VERS vnumber="19">De av leviterna, som tillhörde kehatiternas och koraiternas barn, stod upp och lovade Herren, Israels Gud, med hög och stark röst.</VERS>
   <VERS vnumber="20">Men tidigt följande morgon drog de ut till Tekoas öken. När de drog ut, kom Josafat fram och sa: "Hör mig, ni av Juda och ni Jerusalems invånare. Ha tro på Herren, er Gud, så ska ni har ro. Tron på hans profeter, så ska ni bli lyckosamma."</VERS>
   <VERS vnumber="21">När han hade rådfört sig med folket, ställde han upp män som skulle sjunga till Herrens ära och lova honom i helig skrud, under det att de drog ut framför den väpnade hären. De skulle sjunga: "Tacka Herren, för hans nåd varar i evighet."</VERS>
   <VERS vnumber="22">Just som de började med sången och lovet, lät Herren ett angrepp ske bakifrån på Ammons barn och Moab och folket från Seirs bergsbygd, dem som hade kommit mot Juda. De blev slagna.</VERS>
   <VERS vnumber="23">Ammons barn och Moab reste sig mot folket från Seirs bergsbygd och gav dem till spillo och förgjorde dem. När de hade gjort ände på folket från Seir, hjälptes de åt att nedgöra varandra.</VERS>
   <VERS vnumber="24">När sedan Juda män kom upp på kullen, varifrån man kunde se ut över öknen och vände sig mot fiendernas hop, fick de se dessa ligga döda på jorden och ingen hade undkommit.</VERS>
   <VERS vnumber="25">När Josafat begav sig dit med sitt folk för att plundra och ta byte från dem, fann de där en myckenhet av gods och av döda kroppar och av dyrbara ting. De tog for sig så mycket att de inte kunde bära det. De fortsatte plundringen i tre dagar. Så stort var bytet.</VERS>
   <VERS vnumber="26">Men på fjärde dagen samlade de sig i Berakadalen. Där lovade de Herren och därav fick det stället namnet Berakadalen, som det heter fortfarande.</VERS>
   <VERS vnumber="27">Efter det vände alla Judas och Jerusalems män, med Josafat i spetsen, glada tillbaka igen till Jerusalem. För Herren hade format dem glädje genom vad som hade hänt med deras fiender.</VERS>
   <VERS vnumber="28">De drog in i Jerusalem med psaltare, harpor och trumpeter och tågade till Herrens hus.</VERS>
   <VERS vnumber="29">En förskräckelse från Gud kom över alla de främmande rikena, när de hörde att Herren hade stritt mot Israels fiender.</VERS>
   <VERS vnumber="30">Josafats rike hade nu ro, för hans Gud lät honom få lugn på alla sidor.</VERS>
   <VERS vnumber="31">Så regerade Josafat över Juda. Han var trettiofem år gammal när han blev kung och han regerade tjugofem år i Jerusalem. Hans mor hette Asuba, Silhis dotter.</VERS>
   <VERS vnumber="32">Han vandrade på sin far Asas väg, utan att fly av från den. Han gjorde nämligen vad rätt var i Herrens ögon.</VERS>
   <VERS vnumber="33">Dock blev offerhöjderna inte avskaffade och ännu hade folket inte vänt sina hjärtan till sina fäders Gud.</VERS>
   <VERS vnumber="34">Vad nu mer är att säga om Josafat, om hans första tid såväl som om hans sista, det finns upptecknat i Jehus, Hananis sons, krönika, som är tagen i boken om Israels kungar.</VERS>
   <VERS vnumber="35">Men sedan förband sig Josafat, Juda kung, med Ahasja, Israels kung, fastän han var ogudaktig i sina gärningar.</VERS>
   <VERS vnumber="36">han förband sig med honom för att bygga skepp som skulle gå till Tarsis. De byggde skepp i Esjon-Geber.</VERS>
   <VERS vnumber="37">Då profeterade Elieser, Dodavahus son, från Maresa, mot Josafat. Han sa: "Därför att du har förbundit dig med Ahasja, ska Herren låta ditt företag bli om intet." Somliga av skeppen ledo skeppsbrott, så att de inte kunde gå till Tarsis.</VERS>
  </CHAPTER>
  <CHAPTER cnumber="21">
   <VERS vnumber="1">Josafat gick till vila hos sina fäder och blev begraven hos sina fäder i Davids stad. Hans son Joram blev kung efter honom.</VERS>
   <VERS vnumber="2">Han hade bröder, söner till Josafat: Asarja, Jehiel, Sakarja, Asarjahu, Mikael och Sefatja. Alla dessa var söner till Josafat, Israels kung.</VERS>
   <VERS vnumber="3">Deras far gav dem stora skänker i silver och guld och dyrbarheter, till det också fasta städer i Juda. Men kungadömet hade han gett åt Joram, för han var den förstfödde.</VERS>
   <VERS vnumber="4">När Joram nu hade övertagit sin fars kungadöme och befäst sig i det, dödade han alla sina bröder med svärd, men också några av Israels furstar,</VERS>
   <VERS vnumber="5">Joram var trettiotvå år gammal, är han blev kung och han regerade åtta år i Jerusalem.</VERS>
   <VERS vnumber="6">Men han vandrade på Israels kungars väg, som Ahabs hus hade gjort, för en dotter till Ahab var hans hustru. Han gjorde vad ont var i Herrens ögon.</VERS>
   <VERS vnumber="7">Dock ville Herren inte fördärva Davids hus, för det förbunds skull som han hade slutit med David och enligt sitt löfte, att han skulle låta honom och hans söner har en lampa för alltid.</VERS>
   <VERS vnumber="8">I hans tid avföll Edom från Juda välde och satte en egen kung över sig.</VERS>
   <VERS vnumber="9">Då drog Joram dit med sina hövitsmän och med alla sina stridsvagnar. Om natten gjorde han ett anfall på edoméerna, som hade omringat honom och slog dem och hövitsmännen över deras vagnar.</VERS>
   <VERS vnumber="10">Så avföll Edom från Juda välde och det har varit skilt därifrån ända till denna dag. Vid samma tid avföll också Libna från hans välde, för att han hade övergivit Herren, sina fäders Gud.</VERS>
   <VERS vnumber="11">Också han uppförde offerhöjder på bergen i Juda och förledde så Jerusalems invånare till trolös avfällighet och förförde Juda.</VERS>
   <VERS vnumber="12">Men en skrivelse kom honom till handa från profeten Elia, så lydande: "Så säger Herren, din far Davids Gud: Se, du har inte vandrat på din far Josafats vägar eller på Asas, Juda kungs, vägar,</VERS>
   <VERS vnumber="13">utan du har vandrat på Israels kungars väg och förlett Juda och Jerusalems invånare till trolös avfällighet, på samma sätt som Ahabs hus förledde till avfällighet. Du har också dräpt dina bröder, dem som hörde till din fars hus och som var bättre än du.</VERS>
   <VERS vnumber="14">Därför ska Herren låta en stor hemsökelse slå ditt folk, men också dina barn och dina hustrur och allt vad du äger.</VERS>
   <VERS vnumber="15">och själv ska du träffas av svår sjukdom, en sjukdom i dina inälvor, så svår att dina inälvor, efter år och dagar, ska falla ut i följd av sjukdomen."</VERS>
   <VERS vnumber="16">Herren uppväckte mot Joram filistéernas ande och de arabers som bodde närmast etiopierna.</VERS>
   <VERS vnumber="17">och de drog upp mot Juda och bröt in där och tog bort allt gods som fanns i kungens hus, till det också hans söner och hustrur, så att han inte hade kvar någon av sina söner förutom Joahas, sin yngste son.</VERS>
   <VERS vnumber="18">Efter allt detta hemsökte Herren honom med en obotlig sjukdom i inälvorna.</VERS>
   <VERS vnumber="19">Efter år och dagar, när två år var förlidna, föll hans inälvor ut i följd av sjukdomen och han dog i svåra plågor. Men hans folk anställde ingen förbränning till hans ära, som de hade gjort efter hans fäder.</VERS>
   <VERS vnumber="20">Han var trettiotvå år gammal, när han blev kung och han regerade åtta år i Jerusalem. Han gick bort utan att bli saknad och man begravde honom i Davids stad, men inte i kungagravarna.</VERS>
  </CHAPTER>
  <CHAPTER cnumber="22">
   <VERS vnumber="1">Jerusalems invånare gjorde Ahasja, hans yngste son, till kung efter honom. För alla de äldre hade blivit dräpta av den rövarskara som med araberna hade kommit till lägret. Så blev då Ahasja, Jorams son, kung i Juda.</VERS>
   <VERS vnumber="2">Fyrtiotvå år gammal var Ahasja, är han blev kung, också han regerade ett år i Jerusalem. Hans mor hette Atalja, Omris dotter.</VERS>
   <VERS vnumber="3">Också han vandrade på Ahabs hus vägar, för hans mor var hans rådgiverska i ogudaktighet.</VERS>
   <VERS vnumber="4">Han gjorde vad ont var i Herrens ögon som Ahabs hus. För därifrån tog han, efter sin fars död, sina rådgivare, till sitt eget fördärv.</VERS>
   <VERS vnumber="5">Det var också deras råd han följde, när han drog iväg med Joram, Ahabs son, Israels kung och krigade mot Hasael, kungen i Aram, vid Ramot i Gilead. Men Joram blev sårad av araméerna.</VERS>
   <VERS vnumber="6">Då vände han tillbaka, för att i Jisreel låta hela sig från de sår som han hade fått vid Rama, i striden mot Hasael, kungen i Aram. Asarja, Jorams son, Juda kung, for ner för att besöka Joram, Ahabs son, i Jisreel, eftersom han låg sjuk.</VERS>
   <VERS vnumber="7">Men till Ahasjas olycka var det av Gud bestämt att han skulle komma till Joram. För när han hade kommit dit, for han med Joram för att möta Jehu, Nimsis son, som Herren hade smort till att utrota Ahabs hus.</VERS>
   <VERS vnumber="8">Så hände det att Jehu, när han utförde straffdomen över Ahabs hus, träffade på de Juda furstar och de brorsöner till Ahasja, som var i Ahasjas tjänst och dödade dem.</VERS>
   <VERS vnumber="9">Sedan sökte han efter Ahasja. Man grep denne, där han höll sig gömd i Samaria och tog honom till Jehu och dödade honom. Men efter det begravde de honom, för de sa: "Han var dock son till Josafat, som sökte Herren av allt sitt hjärta." Av Ahasjas hus fanns sedan ingen dom förmådde övertaga kungadömet.</VERS>
   <VERS vnumber="10">När nu Atalja, Ahasjas mor, förnam att hennes son var död, stod hon upp och förgjorde hela kungasläkten i Juda hus.</VERS>
   <VERS vnumber="11">Men just när kungabarnen skulle dödas, tog kungadottern Josabeat Joas, Ahasjas son och skaffade honom i hemlighet undan, i det att han tog honom och hans amma in i sovkammaren. Där höll Josabeat, kung Jorams dotter, prästen Jojadas hustru -- som ju också var Ahasjas syster -- honom dold för Atalja, så att denna inte fick döda honom.</VERS>
   <VERS vnumber="12">Sedan var han hos dem i Guds hus, där han stannade gömd i sex år, medan Atalja regerade i landet.</VERS>
  </CHAPTER>
  <CHAPTER cnumber="23">
   <VERS vnumber="1">Men i det sjunde året tog Jojada mod till sig och förband sig med underhövitsmännen Asarja, Jerohams son, Ismael, Johanans son, Asarja, Obeds son, Maaseja, Adajas son och Elisafat, Sikris son.</VERS>
   <VERS vnumber="2">Dessa reste efter det omkring i Juda och samlade leviterna ur alla Juda städer, men också huvudmännen för Israels familjer. När de kom till Jerusalem,</VERS>
   <VERS vnumber="3">Slöt hela församlingen i Guds hus ett förbund med kungen. Jojada sa till dem: "Kungens son ska nu vara kung, som Herren har talat angående Davids söner.</VERS>
   <VERS vnumber="4">Detta är alltså vad ni ska göra: en tredjedel av er, nämligen de präster och leviter som har att inträda i vakthållningen på sabbaten, ska stå på vakt vid trösklarna</VERS>
   <VERS vnumber="5">och en tredjedel vid kungshuset och en tredjedel vid Jesodporten. Allt folket ska vara på förgårdarna till Herrens hus.</VERS>
   <VERS vnumber="6">Dock ska ingen annan än prästerna och de tjänstgörande leviterna gå in i Herrens hus. Dessa ska gå in, för de är heliga. Men allt det övriga folket ska iakttaga vad Herren har bjudit dem iakttaga.</VERS>
   <VERS vnumber="7">Leviterna ska ställa sig runt omkring kungen, var och en med sina vapen i handen. Om någon vill tränga sig in i huset, ska han dödas. Ni ska följa kungen, ska vara sig han går in eller ut."</VERS>
   <VERS vnumber="8">Leviterna och hela Juda gjorde allt vad prästen Jojada hade bjudit dem, var och en av dem tog sina män, både de som skulle inträda i vakthållningen på sabbaten och de som skulle avgå därifrån på sabbaten, för prästen Jojada lät ingen avdelning vara fri från tjänstgöring.</VERS>
   <VERS vnumber="9">Prästen Jojada gav åt underhövitsmännen de spjut och de sköldar av olika slag, som hade tillhört kung David och som fanns i Guds hus.</VERS>
   <VERS vnumber="10">Han ställde upp allt folket, var och en med sitt vapen i handen, från husets södra sida till husets norra sida, mot altaret och mot huset, runt omkring kungen.</VERS>
   <VERS vnumber="11">Efter det tog de ut kungasonen och satte på honom kronan och gav honom vittnesbördet och gjorde honom till kung. Jojada och hans söner smorde honom och ropade: "Leve kungen!"</VERS>
   <VERS vnumber="12">När Atalja nu hörde folkets rop, då de skyndade fram och hyllade kungen, gick hon in i Herrens hus till folket.</VERS>
   <VERS vnumber="13">Där fick hon då se kungen stå vid sin pelare, nära ingången och hövitsmännen och trumpetblåsarna bredvid kungen och fick höra hur hela folkmängden jublade och stötte i trumpeterna och hur sångarna med sina instrument ledde hyllningssången. Då rev Atalja sönder sina kläder och ropade: "Sammansvärjning! Sammansvärjning!"</VERS>
   <VERS vnumber="14">Men prästen Jojada lät underhövitsmännen som anförde skaran gå fram och han sa till dem: "Fören henne ut mellan leden och om någon följer henne, så ska han dödas med svärd." Prästen förbjöd dem nämligen att döda henne i Herrens hus.</VERS>
   <VERS vnumber="15">Alltså grep de henne och när hon hade kommit fram dit där Hästporten för in i kungshuset, dödade de henne där.</VERS>
   <VERS vnumber="16">Jojada slöt ett förbund mellan sig och allt folket och kungen, att de skulle vara ett Herrens folk.</VERS>
   <VERS vnumber="17">Allt folket begav sig till Baals tempel och rev ner det och slog sönder dess altaren och bilder. Mattan, Baals präst, dödade de framför altarna.</VERS>
   <VERS vnumber="18">Efter det ställde Jojada ut vakter vid Herrens hus och betrodde detta värv åt de levitiska prästerna, dem som David hade indelat i klasser för tjänstgöringen i Herrens hus, till att offra brännoffer åt Herren, som det var föreskrivet i Moses lag, med jubel och sång, efter Davids anordning.</VERS>
   <VERS vnumber="19">Han ställde dörrvaktarna vid portarna till Herrens hus, för att ingen skulle komma in, som på något sätt var oren.</VERS>
   <VERS vnumber="20">Han tog med sig underhövitsmännen och de förnämsta och mäktigaste bland folket och hela folkmängden och tog kungen ner från Herrens hus och de gick in i kungshuset genom Övre porten. De satte kungen på kungatronen.</VERS>
   <VERS vnumber="21">Hela folkmängden gladde sig och staden stannade lugn. Men Atalja hade de dödat med svärd.</VERS>
  </CHAPTER>
  <CHAPTER cnumber="24">
   <VERS vnumber="1">Joas var sju år gammal, när han blev kung och han regerade fyrtio år i Jerusalem. Hans mor hette Sibja, från Beer-Seba.</VERS>
   <VERS vnumber="2">Joas gjorde vad rätt var i Herrens ögon, så länge prästen Jojada levde.</VERS>
   <VERS vnumber="3">Jojada tog åt honom två hustrur och han födde söner och döttrar.</VERS>
   <VERS vnumber="4">Efter det blev Joas betänkt på att upphjälpa Herrens hus.</VERS>
   <VERS vnumber="5">Han samlade prästerna och leviterna och sa till dem: "Res vart år ut till Juda städer och samlen från hela Israel in pengar till att sätta er Guds hus i stånd. Ni ska utöva denna sak med skyndsamhet." Men leviterna skyndade sig inte.</VERS>
   <VERS vnumber="6">Då kallade kungen till sig översteprästen Jojada och sa till honom: "Varför har du inte tillhållit leviterna att från Juda och Jerusalem indriva den skatt som Herrens tjänare Mose pålade och som Israels församling skulle erlägga till vittnesbördets tabernakel?</VERS>
   <VERS vnumber="7">För Ataljas, den ogudaktiga kvinnans, söner har fördärvat Gud hus. Ja, allt som var gjort heligt till Herrens hus har de använt till Baalerna."</VERS>
   <VERS vnumber="8">På kungens befallning gjorde man efter det en kista och ställde den utanför porten till Herren hus.</VERS>
   <VERS vnumber="9">Man lät utropa i Juda och Jerusalem att den skatt som Guds tjänare Mose hade pålagt Israel i öknen skulle erläggas åt Herren.</VERS>
   <VERS vnumber="10">Alla furstarna och allt folket bar fram pengar med glädje och kastade dem i kistan, till dess att allt var insamlat.</VERS>
   <VERS vnumber="11">När tid blev att genom leviternas försorg föra kistan till de granskningsmän som kungen hade förordnat och dessa då märkte att mycket pengar fanns i den, då kom kungens sekreterare och översteprästens tillsyningsman och tömde kistan och bar den sedan tillbaka till dess plats. Så gjorde de gång efter annan och samlade in pengar i myckenhet.</VERS>
   <VERS vnumber="12">Efter det lämnade kungen och Jojada dessa åt den som skulle utföra arbetet på Herrens hus och hyrde stenhuggare och timmermän till att upphjälpa Herrens hus, men också järn- och kopparsmeder till att sätta Herrens hus i stånd.</VERS>
   <VERS vnumber="13">De som utförde arbetet utövade det så, att arbetet gick framåt under deras händer, De återställde Guds hus i dess förra skick och satte det i gott stånd.</VERS>
   <VERS vnumber="14">När de hade slutat, bar de resten av pengarna till kungen och Jojada. Man gjorde därav kärl till Herrens hus, kärl till gudstjänsten och offren, skålar och andra kärl av guld och silver Man offrade brännoffer i Herrens hus beständigt, så länge Jojada levde.</VERS>
   <VERS vnumber="15">Men Jojada blev gammal och mätt på att leva och dog så. Ett hundra trettio år gammal var han vid sin död.</VERS>
   <VERS vnumber="16">Man begravde honom i Davids stad bland kungarna, för att han hade gjort vad gott var mot Israel och mot Gud och hans hus.</VERS>
   <VERS vnumber="17">Men efter Jojadas död kom Juda furstar och föll ner för kungen. Då lyssnade kungen till dem.</VERS>
   <VERS vnumber="18">De övergav Herrens, sina fäders Guds, hus och tjänade Aserorna och avgudarna. Då kom förtörnelse över Juda och Jerusalem genom den skuld de så ådrogo sig.</VERS>
   <VERS vnumber="19">Profeter sändes ibland dem för att omvända dem till Herren. Dessa varnade dem, men de lyssnade inte därtill.</VERS>
   <VERS vnumber="20">Men Sakarja, prästen Jojadas son, hade blivit beklädd med Guds Andes kraft och han kom fram inför folket och sa till dem: "Så säger Gud: Varför överträden ni Herrens bud, er själva till ingen fromma? Eftersom ni har övergivit Herren, har han också övergivit er."</VERS>
   <VERS vnumber="21">Då sammansvuro de sig mot honom och stenade honom, enligt kungens befallning, på förgården till Herrens hus.</VERS>
   <VERS vnumber="22">För kung Joas tänkte inte på den kärlek som Jojada, dennes fader, hade bevisat honom, utan dödade hans son. Men han sa i sin dödsstund: "Låt Herren se detta och utkräva det."</VERS>
   <VERS vnumber="23">När året hade gått till ända, drog araméernas här upp mot honom och de kom till Juda och Jerusalem och utrotade ur folket alla folkets furstar. Allt byte som de tog skickade de till kungen i Damaskus.</VERS>
   <VERS vnumber="24">För fastän araméernas här som då ryckte an utgjorde bara en liten skara, gav Herren ändå i deras hand en mycket talrik här, för att folket hade övergivit Herren, sina fäders Gud. Så fick de utföra straffdomen över Joas.</VERS>
   <VERS vnumber="25">När dessa drog bort från honom -- för de lämnade honom kvar illa sjuk -- sammansvuro sig hans tjänare mot honom, för att han hade utgjutit prästen Jojadas söners blod och dödade honom på hans säng. Detta blev hans död. Man begravde honom i Davids stad. Dock begravde man honom inte i kungagravarna.</VERS>
   <VERS vnumber="26">De som sammansvuro sig mot honom var Sabad, son till ammonitiskan Simeat och Josabad, son till moabitiskan Simrit.</VERS>
   <VERS vnumber="27">Men om hans söner och om mängden profetior som förkunnades mot honom och om hur Guds hus igen upprättades, härom står i "Utläggning av Kungaboken". Hans son Amasja blev kung efter honom.</VERS>
  </CHAPTER>
  <CHAPTER cnumber="25">
   <VERS vnumber="1">Amasja var tjugofem år gammal, när han blev kung och han regerade tjugonio år i Jerusalem. Hans mor hette Joaddan, från Jerusalem.</VERS>
   <VERS vnumber="2">Han gjorde vad rätt var i Herrens ögon, dock inte av fullt hängivet hjärta.</VERS>
   <VERS vnumber="3">När hans kungadöme hade blivit befäst, lät han döda dem av sina tjänare, som hade dödat hans fader, kungen.</VERS>
   <VERS vnumber="4">Men deras barn dödade han inte, utan handlade i enlighet med vad föreskrivet var i Moses lagbok, där Herren hade bjudit och sagt: "Föräldrarna ska inte dö för sina barns skull och barnen ska inte dö för sina föräldrars skull, utan var och en ska dö genom sin egen synd."</VERS>
   <VERS vnumber="5">Amasja samlade Juda barn och lät dem ställa upp sig efter sina familjer, efter sina över- och under- hövitsmän, hela Juda och Benjamin. Efter det inmönstrade han dem som var tjugo år gamla eller därutöver och fann dem utgöra tre hundra tusen utvalda stridbara män, som kunde föra spjut och sköld.</VERS>
   <VERS vnumber="6">Därtill hyrde han för hundra talenter silver ett hundra tusen tappra stridsmän ur Israel.</VERS>
   <VERS vnumber="7">Men en gudsman kom till honom och sa: "O kung, låt inte Israels här dra iväg med dig, för Herren är inte med Israel, inte med hela hopen av Efraims barn.</VERS>
   <VERS vnumber="8">utan du själv ska allena dra iväg. Grip verket an, gå frimodigt ut i striden. Gud ska annars låta dig komma på fall genom fienden. För Gud förmår både att hjälpa och att stjälpa."</VERS>
   <VERS vnumber="9">Amasja sa till gudsmannen: "Men hur ska det då gå med de hundra talenterna som jag har gett åt skaran från Israel?" Gudsmannen svarade: "Herren kan väl ge dig mer än det."</VERS>
   <VERS vnumber="10">Då avskilde Amasja den skara som hade kommit till honom från Efraim och lät dem gå hem igen. Häröver blev dessa mycket förgrymmade på Juda och vände tillbaka hem i vredesmod.</VERS>
   <VERS vnumber="11">Men Amasja tog mod till sig och tågade ut med sitt folk och drog till Saltdalen och nedgjorde där av Seirs barn tio tusen.</VERS>
   <VERS vnumber="12">Juda barn tog andra tio tusen till fånga levande. Dem tog de upp på spetsen av en klippa och störtade dem ner från klippspetsen, så att de alla krossades.</VERS>
   <VERS vnumber="13">Men de som tillhörde den skara som Amasja hade sänt tillbaka och som inte hade fått gå med honom ut i striden, företogo plundringståg i Juda städer, från Samaria ända till Bet-Horon. De nedgjorde tre tusen av invånarna och tog stort byte.</VERS>
   <VERS vnumber="14">När sedan Amasja kom tillbaka från sin seger över edoméerna, tog han med sig Seirs barns gudar och ställde upp dem till gudar åt sig. Han tillbad inför dem och tände offereld åt dem.</VERS>
   <VERS vnumber="15">Då upptändes Herrens ilska mot Amasja och han skickade till honom en profet. Denne sa till honom: "Varför söker du detta folks gudar, som ju inte har kunnat rädda sitt eget folk ur din hand?"</VERS>
   <VERS vnumber="16">När han så talade till honom, svarade han honom: "Har vi satt dig till kungens rådgivare? Håll upp, om du inte vill att man ska döda dig." Då höll profeten upp och sa: "Jag förstår nu att Gud har bestämt att fördärva dig, eftersom du gör på detta sätt och inte vill höra på mitt råd."</VERS>
   <VERS vnumber="17">Sedan Amasja, Juda kung, hade hållit rådplägning, skickade han till Joas, son till Joahas, son till Jehu, Israels kung och lät säga: "Kom, låt oss slå samman med varandra."</VERS>
   <VERS vnumber="18">Men Joas, Israels kung, skickade då till Amasja, Juda kung och lät svara: "Törnbusken på Libanon skickade en gång bud till cedern på Libanon och lät säga: 'Ge din dotter åt min son till hustru.' Men sedan gick markens djur på Libanon fram över törnbusken och trampade ner den.</VERS>
   <VERS vnumber="19">Du tänker på hur du har slagit Edom och över det förhäver du dig ditt hjärta och vill vinna ännu mer ära. Men stanna nu hemma. Varför utmanar du olyckan, dig själv och Juda med dig till fall?"</VERS>
   <VERS vnumber="20">Men Amasja ville inte höra på detta, för Gud skickade det så, för att de skulle bli givna i fiendehand, eftersom de hade sökt Edoms gudar.</VERS>
   <VERS vnumber="21">Så drog då Joas, Israels kung, upp och de drabbade samman med varandra, han och Amasja, Juda kung, vid det Bet-Semes som hör till Juda.</VERS>
   <VERS vnumber="22">Juda män blev slagna av Israels män och flydde, var och en till sin hydda.</VERS>
   <VERS vnumber="23">Amasja, Juda kung, son till Joas, son till Joahas, blev tagen till fånga i Bet-Semes av Joas, Israels kung. När han hade fört honom till Jerusalem, bröt han ner ett stycke av Jerusalems mur, från Efraimsporten ända till Poneporten, fyra hundra alnar.</VERS>
   <VERS vnumber="24">Han tog allt guld och silver och alla kärl som fanns i Guds hus, hos Obed-Edom och kungshusets skatter, till det också gisslan och vände så tillbaka till Samaria.</VERS>
   <VERS vnumber="25">Men Amasja, Joas son, Juda kung, levde i femton år efter Joas', Joahas sons, Israels kungs, död.</VERS>
   <VERS vnumber="26">Vad nu mer är att säga om Amasja, om hans första tid såväl som om hans sista, det finns upptecknat i boken om Judas och Israels kungar.</VERS>
   <VERS vnumber="27">Från den tid då Amasja vek av från Herren började man anstifta en sammansvärjning mot honom i Jerusalem, så att han måste fly till Lakis. Då sändes män efter honom till Lakis och dessa dödade honom där.</VERS>
   <VERS vnumber="28">Sedan tog man honom därifrån på hästar och begravde honom hos hans fäder i Juda huvudstad.</VERS>
  </CHAPTER>
  <CHAPTER cnumber="26">
   <VERS vnumber="1">Allt folket i Juda tog Ussia, som då var sexton år gammal och gjorde honom till kung i hans far Amasjas ställe.</VERS>
   <VERS vnumber="2">Det var han som befäste Elot och han la det igen under Juda, sedan kungen hade gått till vila hos sina fäder.</VERS>
   <VERS vnumber="3">Ussia var sexton år gammal, när han blev kung och han regerade femtiotvå år i Jerusalem. Hans mor hette Jekilja, från Jerusalem.</VERS>
   <VERS vnumber="4">Han gjorde vad rätt var i Herrens ögon, alldeles som hans far Amasja hade gjort.</VERS>
   <VERS vnumber="5">Han sökte Gud, så länge Sakarja levde, han som aktade på Guds syner. Så länge han sökte Herren, lät Gud det gå honom väl.</VERS>
   <VERS vnumber="6">Han drog ut och krigade mot filistéerna och bröt ner Gats, Jabnes och Asdods murar. Han byggde städer på Asdods område och annorstädes i filistéernas land.</VERS>
   <VERS vnumber="7">Gud hjälpte honom mot filistéerna och mot de araber som bodde i Gur-Baal och mot maoniterna.</VERS>
   <VERS vnumber="8">Ammoniterna måste ge skänker åt Ussia och ryktet om honom sträckte sig ända till Egypten, för han blev väldigt mäktig.</VERS>
   <VERS vnumber="9">Ussia byggde torn i Jerusalem över Hörnporten och över Dalporten och över Vinkeln och befäste dem.</VERS>
   <VERS vnumber="10">Han byggde också torn i öknen och högg ut många brunnar, för han hade mycke boskap, både i låglandet och på slätten. Jordbruks- och vingårdsarbetare hade han i bergsbygden och på de bördiga fälten, för han var en vän av åkerbruk.</VERS>
   <VERS vnumber="11">Ussia hade en krigshär som drog ut till strid i avdelade skaror, med en mansstyrka som hade blivit fastställd vid mönstring genom sekreteraren Jeguel och tillsyningsmannen Maaseja, under överinseende av Hananja, en av kungens hövitsmän.</VERS>
   <VERS vnumber="12">Hela antalet av de tappra stridsmän som var huvudmän för familjerna var två tusen sex hundra.</VERS>
   <VERS vnumber="13">Under deras befäl stod en krigshär av tre hundra sju tusen fem hundra män, som krigade med kraft och mod och var kungens hjälp mot fienden.</VERS>
   <VERS vnumber="14">Ussia försåg hela denna här med sköldar, spjut, hjälmar, pansar och bågar, men också med slungstenar.</VERS>
   <VERS vnumber="15">Han lät i Jerusalem göra krigsredskap, konstmässigt uttänkta, till att sätta upp på tornen och på murarnas hörn, för att med dem avskjuta pilar och stora stenar. Ryktet om honom gick ut vida omkring, för underbart hjälptes han fram till makt.</VERS>
   <VERS vnumber="16">Men när han nu var så mäktig, blev hans hjärta högmodigt, så att han gjorde vad fördärvligt var. Han förbröt sig trolöst mot Herren, sin Gud, i det att han gick in i Herrens tempel för att antända rökelse på rökelsealtaret.</VERS>
   <VERS vnumber="17">Då gick prästen Asarja ditin efter honom, åtföljd av åttio Herrens präster, oförskräckta män.</VERS>
   <VERS vnumber="18">Dessa kom fram mot kung Ussia och sa till honom: "Det hör inte dig till, Ussia, att antända rökelse åt Herren, utan det tillhör prästerna, Arons söner, som är gjorda heliga till att antända rökelse. Gå ut ur helgedomen, för du har begått en förbrytelse och Herren Gud ska inte låta detta lända dig till ära."</VERS>
   <VERS vnumber="19">Då for Ussia ut i ilska, där han stod med ett rökelsekar i sin hand för att antända rökelse. Men just som han skällde ut prästerna, slog spetälska ut på hans panna, i prästernas närvaro, inne i Herrens hus, bredvid rökelsealtaret.</VERS>
   <VERS vnumber="20">När översteprästen Asarja och alla prästerna vände sig till honom och fick se att han var spetälsk i pannan, drevo de honom direkt ut därifrån. Själv skyndade han också ut, eftersom Herren så hemsökte honom.</VERS>
   <VERS vnumber="21">Sedan var kung Ussia spetälsk för hela sitt liv och bodde i ett särskilt hus som spetälsk, för han var utesluten från Herrens hus. Hans son Jotam förestod då kungens hus och dömde folket i landet.</VERS>
   <VERS vnumber="22">Vad nu mer är att säga om Ussia, om hans första tid såväl som om hans sista, det har profeten Jesaja, Amos son, tecknat upp.</VERS>
   <VERS vnumber="23">Ussia gick till vila hos sina fäder och man begravde honom hos hans fäder, ute på kungagravens mark, detta med tanke på det att han hade varit spetälsk. Hans son Jotam blev kung efter honom.</VERS>
  </CHAPTER>
  <CHAPTER cnumber="27">
   <VERS vnumber="1">Jotam var tjugofem år gammal när han blev kung och han regerade sexton år i Jerusalem. Hans mor hette Jerusa, Sadoks dotter.</VERS>
   <VERS vnumber="2">Han gjorde vad rätt var i Herrens ögon, alldeles som hans far Ussia hade gjort, vartill kom att han inte trängde in i Herrens tempel. Men folket gjorde ännu vad fördärvligt var.</VERS>
   <VERS vnumber="3">Han byggde Övre porten till Herrens hus och på Ofelmuren utförde han stora byggnadsarbeten.</VERS>
   <VERS vnumber="4">Därtill byggde han städer i Juda bergsbygd och i skogarna byggde han borgar och torn.</VERS>
   <VERS vnumber="5">När han så kom i strid med Ammons barns kung, blev han dem övermäktig, så att Ammons barn det året måste ge honom ett hundra talenter silver, tio tusen korer vete och tio tusen korer korn. Lika mycket måste Ammons barn erlägga åt honom också nästa år och året därpå.</VERS>
   <VERS vnumber="6">Så mäktig blev Jotam, för att han vandrade ståndaktigt inför Herren, sin Gud.</VERS>
   <VERS vnumber="7">Vad nu mer är att säga om Jotam och om alla hans krig och andra företag, det finns upptecknat i boken om Israels och Juda kungar.</VERS>
   <VERS vnumber="8">Han var tjugofem år gammal, när han blev kung och han regerade sexton år i Jerusalem.</VERS>
   <VERS vnumber="9">Jotam gick till vila hos sina fäder och man begravde honom i Davids stad. Hans son Ahas blev kung efter honom.</VERS>
  </CHAPTER>
  <CHAPTER cnumber="28">
   <VERS vnumber="1">Ahas var tjugo år gammal när han blev kung och han regerade sexton år i Jerusalem. Han gjorde inte vad rätt var i Herrens ögon, som hans far David,</VERS>
   <VERS vnumber="2">utan vandrade på Israels kungars väg. Ja, han lät också göra gjutna beläten åt Baalerna.</VERS>
   <VERS vnumber="3">Själv tände han offereld i Hinnoms sons dal och brände upp sina barn i eld, efter den styggeliga seden hos de folk som Herren hade fördrivit för Israels barn.</VERS>
   <VERS vnumber="4">Han frambar offer och tände offereld på höjderna och kullarna och under alla gröna träd.</VERS>
   <VERS vnumber="5">Därför gav Herren, hans Gud, honom i den arameiske kungens hand. De slog honom och tog av hans folk en stor hop fångar och tog dem till Damaskus. Han blev också given i Israels kungs hand, så att han tillfogade honom ett stort nederlag.</VERS>
   <VERS vnumber="6">För Peka, Remaljas son, dödade av Juda ett hundra tjugo tusen man på en enda dag, alla stridbara män. Detta blev för att de hade övergivit Herren, sina fäders Gud.</VERS>
   <VERS vnumber="7">Sikri, en tapper man från Efraim, dödade Maaseja, kungasonen och Asrikam, slottshövdingen och Elkana, kungens närmaste man.</VERS>
   <VERS vnumber="8">Israels barn bortförde från sina bröder två hundra tusen fångar, nämligen deras hustrur, söner och döttrar och tog bredvid det mycket byte från dem och tog bytet till Samaria.</VERS>
   <VERS vnumber="9">Men där var en Herrens profet som hette Oded. Denne gick ut mot hären, när den kom till Samaria och sa till dem: "Se, i sin ilska över Juda har Herren, era fäders Gud, gett dem i er hand, men ni har dräpt dem med en hätskhet som har nått upp till himlen.</VERS>
   <VERS vnumber="10">Nu tänker ni göra Judas och Jerusalems barn till slavar och slavinnor åt er. Därmed håll ni ju bara skuld över er själva inför Herren, er Gud.</VERS>
   <VERS vnumber="11">Så hör mig nu: Sänd tillbaka fångarna som ni har tagit från era bröder. För Herrens ilska är upptänd mot er."</VERS>
   <VERS vnumber="12">Några av huvudmännen bland Efraims barn, nämligen Asarja, Johanans son, Berekja, Mesillemots son, Hiskia, Sallums son och Amasa, Hadlais son, stod då upp och gick emot dem som kom från kriget</VERS>
   <VERS vnumber="13">och sa till dem: "Ni ska inte föra hit dessa fångar. För ni gör något som drar skuld över oss inför Herren och varigenom ni ytterligare förökar våra synder och vår skuld. Vår skuld är ju redan stor nog och ilska är upptänd mot Israel."</VERS>
   <VERS vnumber="14">Då lämnade krigsfolket från sig fångarna och bytet inför de överste och hela församlingen.</VERS>
   <VERS vnumber="15">De nämnda männen stod upp och tog sig an fångarna. Alla som var nakna bland dem klädde de upp med vad de hade tagit som byte. De gav dem kläder och skor, mat och dryck och smorde dem med olja och alla som inte orkade gå lät de sätta sig upp på åsnor och tog dem så till Jeriko, Palmstaden, till deras bröder där. Sedan vände de tillbaka till Samaria.</VERS>
   <VERS vnumber="16">Vid samma tid skickade kung Ahas bud till kungarna i Assyrien, med begäran att de skulle hjälpa honom.</VERS>
   <VERS vnumber="17">För förutom allt annat hade edoméerna kommit och slagit Juda och tagit fångar.</VERS>
   <VERS vnumber="18">Filistéerna hade fallit in i städerna i Juda lågland och sydland och hade intagit Bet-Semes, Ajalon och Gederot, men också Soko med underlydande orter, Timna med underlydande orter och Gimso med underlydande orter och hade bosatt sig i dem.</VERS>
   <VERS vnumber="19">För Herren ville förödmjuka Juda, för Ahas', den israelitiske kungens, skull, för att han hade vållat oordning i Juda och varit otrogen mot Herren.</VERS>
   <VERS vnumber="20">Men Tillegat-Pilneeser, kungen i Assyrien, drog emot honom och angrep honom, i stället för att understödja honom.</VERS>
   <VERS vnumber="21">För fastän Ahas plundrade Herrens hus och kungshuset och de överstes hus och gav allt åt kungen i Assyrien, så hjälpte det honom dock inte.</VERS>
   <VERS vnumber="22">I sin nöd försyndade sig samme kung Ahas ännu mer genom otrohet mot Herren.</VERS>
   <VERS vnumber="23">Han offrade nämligen åt gudarna i Damaskus, som hade slagit honom. För han tänkte: "Eftersom de arameiska kungarnas gudar har förmått hjälpa dem, vill jag offra åt dessa gudar, för att de också ska hjälpa mig." Men i stället var det dessa som kom honom och hela Israel på fall.</VERS>
   <VERS vnumber="24">Ahas samlade ihop de kärl som fanns i Guds hus och bröt sönder kärlen i Guds hus och stängde igen dörrarna till Herrens hus och gjorde sig altaren i vart hörn i Jerusalem.</VERS>
   <VERS vnumber="25">I var och en av Juda städer uppförde han offerhöjder för att där tända offereld åt andra gudar och han förtörnade så Herren, sina fäders Gud.</VERS>
   <VERS vnumber="26">Vad nu mer är att säga om honom och om alla hans företag, under hans första tid såväl som under hans sista, det finns upptecknat i boken om Judas och Israels kungar.</VERS>
   <VERS vnumber="27">Ahas gick till vila hos sina fäder och man begravde honom i Jerusalem, inne i själva staden. De la honom nämligen inte i Israels kungars gravar. Hans son Hiskia blev kung efter honom.</VERS>
  </CHAPTER>
  <CHAPTER cnumber="29">
   <VERS vnumber="1">Hiskia var tjugofem år gammal, när han blev kung och han regerade tjugonio år i Jerusalem. Hans mor hette Abia, Sakarjas dotter.</VERS>
   <VERS vnumber="2">Han gjorde vad rätt var i Herrens ögon, alldeles som hans far David hade gjort.</VERS>
   <VERS vnumber="3">I sitt första regeringsår, i första månaden, öppnade han dörrarna till Herrens hus och satte dem i stånd</VERS>
   <VERS vnumber="4">Han lät hämta prästerna och leviterna och samlade dem på den öppna platsen mot öster.</VERS>
   <VERS vnumber="5">Han sa till dem: "Hör mig, ni leviter. Helgen nu er själva och helgen Herrens, era fäders Guds, hus och skaffen orenheten ut ur helgedomen.</VERS>
   <VERS vnumber="6">För våra fäder var otrogna och gjorde vad ont var i Herrens, vår Guds, ögon och övergav honom. De vände sitt ansikte bort från Herrens boning och vände honom ryggen.</VERS>
   <VERS vnumber="7">De stängde också igen dörrarna till förhuset, släckte ut lamporna, tände ingen rökelse och offrade inga brännoffer i helgedomen åt Israels Gud.</VERS>
   <VERS vnumber="8">Därför har Herrens förtörnelse kommit över Juda och Jerusalem och han har gjort dem till en varnagel, till ett föremål för häpnad och begabberi, som ni sen med egna ögon.</VERS>
   <VERS vnumber="9">Ja, för det har också våra fäder fallit för svärd och våra söner och döttrar och hustrur har därför kommit i fångenskap.</VERS>
   <VERS vnumber="10">Men nu har jag i sinnet att sluta ett förbund med Herren, Israels Gud, för att hans vredes glöd ska vända sig från oss.</VERS>
   <VERS vnumber="11">Så var nu inte försumliga, mina barn, för er har Herren utvalt till att stå inför hans ansikte och göra tjänst inför honom, till att vara hans tjänare och antända rökelse åt honom."</VERS>
   <VERS vnumber="12">Då stod leviterna upp: Mahat, Amasais son och Joel, Asarjas son, av kehatiternas barn. Av Meraris barn Kis, Abdis son och Asarja, Jehallelels son. Av gersoniterna Joa, Simmas son och Eden, Joas son.</VERS>
   <VERS vnumber="13">av Elisafans barn Simri och Jeguel. Av Asafs barn Sakarja och Mattanja.</VERS>
   <VERS vnumber="14">av Hemans barn Jehuel och Simei. Av Jedutuns barn Semaja och Ussiel.</VERS>
   <VERS vnumber="15">Dessa samlade nu sina bröder och gjorda heliga sig och gingo, som kungen hade bjudit i kraft av Herrens ord, sedan in för att rena Herrens hus.</VERS>
   <VERS vnumber="16">Men prästerna gick in i det inre av Herrens hus för att rena det och all orenhet som de hittade i Herrens tempel bar de ut på förgården till Herrens hus. Där tog leviterna emot den och bar ut den i Kidrons dal.</VERS>
   <VERS vnumber="17">De började att helga templet på första dagen i första månaden och på åttonde dagen i månaden hade de hunnit till Herrens förhus och gjorda heliga sedan Herrens hus under åtta dagar. På sextonde dagen i första månaden hade de fullgjort sitt arbete.</VERS>
   <VERS vnumber="18">Då gick de in till kung Hiskia och sa: "Vi har renat hela Herrens hus och brännoffersaltaret med alla dess tillbehör och skådebrödsbordet med alla dess tillbehör.</VERS>
   <VERS vnumber="19">Alla de kärl som kung Ahas under sin regering i sin otrohet förkastade, dem har vi återställt och helgat och de stå nu framför Herrens altare."</VERS>
   <VERS vnumber="20">Då lät kung Hiskia tidigt om morgonen församla de överste i staden och gick upp i Herrens hus.</VERS>
   <VERS vnumber="21">Man tog fram sju tjurar, sju vädurar och sju lamm, men också sju bockar till syndoffer för riket och för helgedomen och för Juda. Han befallde Arons söner, prästerna, att offra detta på Herrens altare.</VERS>
   <VERS vnumber="22">Då slaktade de fäkreaturen och prästerna tog upp blodet och stänkte det på altaret. Efter det slaktade de vädurarna och stänkte blodet på altaret. Sedan slaktade de lammen och stänkte blodet på altaret.</VERS>
   <VERS vnumber="23">Efter det tog de syndoffersbockarna fram inför kungen och församlingen och de la sina händer på dem.</VERS>
   <VERS vnumber="24">Prästerna slaktade dem och lät deras blod som syndoffer komma på altaret, till försoning för hela Israel. För kungen hade befallt att offra dessa brännoffer och syndoffer för hela Israel.</VERS>
   <VERS vnumber="25">Han lät leviterna ställa upp sig till tjänstgöring i Herrens hus med cymbaler, psaltare och harpor, som David och Gad, kungens siare och profeten Natan hade bjudit. För budet härom var givet av Herren genom hans profeter.</VERS>
   <VERS vnumber="26">Leviterna ställde upp sig med Davids instrument och prästerna med trumpeterna.</VERS>
   <VERS vnumber="27">Hiskia befallde att man skulle offra brännoffret på altaret. På samma gång som offret begynte, började också Herrens sång ljuda och trumpeterna och detta under ledning av Davids, Israels kungs, instrument.</VERS>
   <VERS vnumber="28">Hela församlingen föll ned, under det att sången sjöngs och trumpeterna skallade -- allt detta ända till dess brännoffret var fullbordat.</VERS>
   <VERS vnumber="29">När de hade offrat brännoffret, knäböjde kungen och alla som var där tillstädes med honom och tillbad.</VERS>
   <VERS vnumber="30">Kung Hiskia och de överste befallde leviterna att lova Herren med Davids och siaren Asafs ord. De sjöngo hans lov med glädje och böjde sig ner och tillbad.</VERS>
   <VERS vnumber="31">Hiskia tog till orda och sa: "Ni har nu tagit handfyllning till Herrens tjänst. Så träden nu hit och för fram slaktoffer och lovoffer till Herrens hus." Då tog församlingen fram slaktoffer och lovoffer och var och en som av sitt hjärta manades till det offrade brännoffer.</VERS>
   <VERS vnumber="32">Antalet av de brännoffersdjur som församlingen tog fram var sjuttio tjurar, ett hundra vädurar och två hundra lamm, alla dessa till brännoffer åt Herren.</VERS>
   <VERS vnumber="33">Tackoffren utgjordes av sex hundra tjurar och tre tusen djur av småboskapen.</VERS>
   <VERS vnumber="34">Men prästerna var för få, så att de inte kunde dra av huden på alla brännoffersdjuren. Därför understöddes de av sina bröder leviterna, till dess detta göromål var fullgjort och till dess prästerna hade gjort heligt sig. För i fråga om att helga sig hade leviterna visat sig mer rättsinniga än prästerna.</VERS>
   <VERS vnumber="35">Också var antalet stort av brännoffer, vartill kom fettstyckena från tackoffren, men också de drickoffer som hörde till brännoffren. Så blev det ordnat med tjänstgöringen i Herrens hus.</VERS>
   <VERS vnumber="36">Hiskia och allt folket gladde sig över vad Gud hade format åt folket. För helt oväntat hade detta kommit till stånd.</VERS>
  </CHAPTER>
  <CHAPTER cnumber="30">
   <VERS vnumber="1">Efter det skickade Hiskia ut bud till hela Israel och Juda och skrev också brev till Efraim och Manasse, att de skulle komma till Herrens hus i Jerusalem för att hålla Herrens, Israels Guds, påskhögtid.</VERS>
   <VERS vnumber="2">Kungen och hans förnämsta män och hela församlingen i Jerusalem enade sig om att hålla påskhögtiden i andra månaden.</VERS>
   <VERS vnumber="3">för de kunde inte hålla den nu genast, eftersom prästerna ännu inte hade gjort heligt sig i tillräckligt antal och folket inte hade hunnit församla sig till Jerusalem.</VERS>
   <VERS vnumber="4">Därför syntes det kungen och hela församlingen rätt att göra så.</VERS>
   <VERS vnumber="5">De beslöto att låta utropa i hela Israel, från Beer-Seba ända till Dan, att man skulle komma och hålla Herrens, Israels Guds, påskhögtid i Jerusalem. För man hade inte annars hållit den samfällt, som föreskrivet var.</VERS>
   <VERS vnumber="6">Så gav sig då ilbuden iväg med breven från kungen och hans förnämsta män och drog genom hela Israel och Juda, enligt kungens befallning och sa: "Ni Israels barn, vänden om till Herren, Abrahams, Isaks och Israels Gud, för att han ska vända om till den kvarleva av er, som har räddats undan de assyriska kungarnas hand.</VERS>
   <VERS vnumber="7">Var inte som era fäder och bröder, som var otrogna mot Herren, sina fäders Gud, så att han utlämnade dem åt förödelse, som ni själva har sett.</VERS>
   <VERS vnumber="8">Var alltså nu inte hårdnackade som era fäder, utan underkasten er Herren och kom till hans helgedom, den som han har gjort heligt för oändlig tid och tjänen Herren, er Gud, för att hans vredes glöd ska vända sig från er.</VERS>
   <VERS vnumber="9">För om ni vänden om till Herren, ska era bröder och era barn finna medlidande inför dem som håller dem fångna, så att de få vända tillbaka till detta land. För Herren, er Gud, är nådig och barmhärtig och han ska inte vända sitt ansikte från er, om ni vänden om till honom."</VERS>
   <VERS vnumber="10">Ilbuden reste från stad till stad i Efraims och Manasse land och ända till Sebulon. Men man gjorde spe av dem och bespottade dem.</VERS>
   <VERS vnumber="11">Dock fanns några i Aser, Manasse och Sebulon, som ödmjukade sig och kom till Jerusalem.</VERS>
   <VERS vnumber="12">Också i Juda verkade Guds hand, så att han gav dem ett gemensamt hjärta till att göra efter vad kungen och de överste hade bjudit i kraft av Herrens ord.</VERS>
   <VERS vnumber="13">Mycket folk kom tillhopa i Jerusalem för att hålla det osyrade brödets högtid i andra månaden, en mycket stor församling.</VERS>
   <VERS vnumber="14">De stod upp och skaffade bort de altaren som fanns i Jerusalem. Också alla offereldsaltarna skaffade de bort och kastade dem i Kidrons dal.</VERS>
   <VERS vnumber="15">De slaktade påskalammet på fjortonde dagen i andra månaden. Prästerna och leviterna, som nu kände skam och för det hade gjort heligt sig, tog så fram brännoffer till Herrens hus.</VERS>
   <VERS vnumber="16">De inställde sig till tjänstgöring på sina platser, som det var föreskrivet för dem, efter gudsmannen Moses lag. Prästerna stänkte med blodet, sedan de hade tagit emot det av leviterna.</VERS>
   <VERS vnumber="17">För många fanns i församlingen, som inte hade gjort heligt sig. Därför måste leviterna slakta påskalammen för alla som inte var rena och så helga dem åt Herren.</VERS>
   <VERS vnumber="18">Det var nämligen en myckenhet av folket, många från Efraim och Manasse, Isaskar och Sebulon, som inte hade renat sig, utan åt påskalammet på annat sätt än föreskrivet var. Men Hiskia hade bett för dem och sagt: "Herren, den gode, förlåte var och en</VERS>
   <VERS vnumber="19">som har vänt sitt hjärta till att söka Gud, Herren, sina fäders Gud, om han än inte är ren efter helgedomens ordning."</VERS>
   <VERS vnumber="20">Herren hörde Hiskia och skonade folket.</VERS>
   <VERS vnumber="21">Så höll Israels barn, de som då var tillstädes i Jerusalem, det osyrade brödets högtid i sju dagar med stor glädje. Leviterna och prästerna lovade Herren var dag med kraftiga instrument, Herren till ära.</VERS>
   <VERS vnumber="22">Hiskia talade vänligt till alla de leviter som var väl förfarna i Herrens tjänst. De åt av högtidsoffren under de sju dagarna, i det att de offrade tackoffer och prisade Herren, sina fars Gud.</VERS>
   <VERS vnumber="23">Hela församlingen enade sig om att hålla högtid under ännu sju dagar. Så höll man högtid med glädje också under de sju dagarna.</VERS>
   <VERS vnumber="24">För Hiskia, Juda kung, hade som offergärd gett åt församlingen ett tusen tjurar och av småboskapen sju tusen djur och de överste hade som offergärd gett åt församlingen ett tusen tjurar och av småboskapen tio tusen djur. Ett stort antal präster gjorda heliga sig.</VERS>
   <VERS vnumber="25">Hela Juda församling gladde sig med prästerna och leviterna, men också hela församlingen av dem som hade kommit från Israel, liksom de främlingar som hade kommit från Israels land, eller som bodde i Juda.</VERS>
   <VERS vnumber="26">I Jerusalem var stor glädje. För alltsedan Salomos, Davids sons, Israels kungs, tid hade inte något sådant som detta skett i Jerusalem.</VERS>
   <VERS vnumber="27">De levitiska prästerna stod upp och välsignade folket och deras röst blev hörd och deras bön kom till himlen, hans heliga boning.</VERS>
  </CHAPTER>
  <CHAPTER cnumber="31">
   <VERS vnumber="1">När nu allt detta var till ända, drog alla israeliter som hade varit där tillstädes ut till Juda städer och slog sönder stoderna, höggo ner Aserorna och bröt ner offerhöjderna och altarna i hela Juda och Benjamin och i Efraim och Manasse, till dess att de hade gjort ände på dem. Sedan vände alla Israels barn tillbaka till sina städer, var och en till sin egendom.</VERS>
   <VERS vnumber="2">Hiskia utsåg om prästernas och leviternas avdelningar, alltefter som de tillhörde den ena eller den andra avdelningen, så att var och en av såväl prästerna som leviterna fick sitt bestämda göromål, när brännoffer och tackoffer skulle offras, till att så göra tjänst och tacka och lovsjunga i portarna till Herrens läger.</VERS>
   <VERS vnumber="3">Kungen anslog en del av sin egendom till brännoffren, nämligen till att offra brännoffer morgon och kväll och till att offra brännoffer på sabbaterna, vid nymånaderna och vid högtiderna, som det var föreskrivet i Herrens lag.</VERS>
   <VERS vnumber="4">Han befallde folket som bodde i Jerusalem att ge prästerna och leviterna deras del, för att de skulle kunna hålla fast vid Herrens lag.</VERS>
   <VERS vnumber="5">När denna befallning blev känd, gav Israels barn rikligt en förstling av säd, vin, olja och honung och av all markens avkastning. Tionde av allt tog de fram i myckenhet.</VERS>
   <VERS vnumber="6">De av Israels och Juda barn, som bodde i Juda städer, tog också fram tionde av fäkreatur och små boskap, men också tionde av de heliga gåvor som helgades åt Herrens, deras Gud och la upp dem i särskilda högar.</VERS>
   <VERS vnumber="7">I tredje månaden började de att lägga upp högarna och i sjunde månaden hade de slutat med det.</VERS>
   <VERS vnumber="8">När då Hiskia och de överste kom och såg högarna, prisade de Herren och hans folk Israel.</VERS>
   <VERS vnumber="9">Hiskia frågade prästerna och leviterna om högarna.</VERS>
   <VERS vnumber="10">Då svarade honom översteprästen Asarja, av Sadoks hus och sade. "Alltsedan man började föra fram offergärden till Herrens hus, har vi ätit och blivit mätta och dock fått mycket kvar. För Herren har välsignat sitt folk och vad som är kvar är denna stora rikedom."</VERS>
   <VERS vnumber="11">Hiskia befallde att man skulle inreda förrådskamrar i Herrens hus och man inredde sådana.</VERS>
   <VERS vnumber="12">I dem tog man in offergärden och tionden och de heliga gåvorna, allt på heder och tro. Överuppsyningsman över det var leviten Konanja och hans närmaste man var hans bror Simei.</VERS>
   <VERS vnumber="13">Men Jehiel, Asasja, Nahat, Asael, Jerimot, Josabad, Eliel, Jismakja, Mahat och Benaja var tillsyningsmän under Konanja och hans bror Simei, efter förordnande av kung Hiskia och Asarja, fursten i Guds hus.</VERS>
   <VERS vnumber="14">Leviten Kore, Jimnas son, som var dörrvaktare på östra sidan, hade uppsikten över de frivilliga gåvorna åt Gud och skulle fördela Herrens offergärd och det högheliga av offren.</VERS>
   <VERS vnumber="15">Under honom sattes Eden, Minjamin, Jesua, Semaja, Amarja och Sekanja till förtroendemän i präststäderna för att ombesörja utdelningen åt sina bröder, efter deras avdelningar, åt den minste såväl som åt den störste.</VERS>
   <VERS vnumber="16">Härifrån var undantagna alla sådana i sina släktregister upptecknade personer av mankön, från tre års ålder och därutöver, som skulle infinna sig i Herrens hus, där var dag de för den dagen bestämda sysslorna skulle utföras genom dem som hade tjänstgöringen, med de särskilda åligganden de hade efter sina avdelningar.</VERS>
   <VERS vnumber="17">Vad angick prästernas släktregister, så var det uppgjort efter deras familjer. Av leviterna var de upptagna, som var tjugo år gamla eller därutöver, efter sina särskilda åligganden, alltefter sina avdelningar.</VERS>
   <VERS vnumber="18">I släktregistret skulle de vara upptecknade och alla sina späda barn, hustrur, söner och döttrar, så många de voro. För på heder och tro skulle de förvalta det heliga som heligt.</VERS>
   <VERS vnumber="19">För dem av Arons söner, prästerna, som bodde på sina städers utmarker, var i var särskild stad namngivna män tillsatta, som åt allt mankön bland prästerna och åt alla de leviter som var upptecknade i släktregistret skulle utdela vad dem tillkom.</VERS>
   <VERS vnumber="20">Så förfor Hiskia i hela Juda och han gjorde inför Herren, sin Gud, vad gott och rätt och sant var.</VERS>
   <VERS vnumber="21">Allt som han företog sig, när han nu sökte sin Gud, allt, ska vara sig det angick tjänstgöringen i Guds hus eller det angick lagen och budorden, det gjorde han av allt sitt hjärta och det lyckades honom väl.</VERS>
  </CHAPTER>
  <CHAPTER cnumber="32">
   <VERS vnumber="1">När han hade utfört detta och bevisat sådan trohet, kom Sanherib, kungen i Assyrien och drog in i Juda och belägrade dess befästa städer och tänkte erövra dem åt sig.</VERS>
   <VERS vnumber="2">Då nu Hiskia såg att Sanherib kom, i avsikt att belägra Jerusalem,</VERS>
   <VERS vnumber="3">rådförde han sig med sina förnämsta män och sina hjältar om att täppa för vattnet i de källor som lågo utom staden. De hjälpte honom härmed.</VERS>
   <VERS vnumber="4">Mycket folk församlades och täppte till alla källorna och dämde för bäcken som flöt mitt igenom området, för de sa: "När de assyriska kungarna komma, behöver de inte finna vatten i sådan myckenhet."</VERS>
   <VERS vnumber="5">Han tog mod till sig och byggde upp muren överallt där den var nedbruten och byggde tornen högre och tog upp en annan mur därutanför och befäste Millo i Davids stad och lät göra skjutvapen i myckenhet, men också sköldar.</VERS>
   <VERS vnumber="6">Han tillsatte krigshövitsmän över folket och samlade dem till sig på den öppna platsen vid stadsporten och talade uppmuntrande till dem och sa:</VERS>
   <VERS vnumber="7">"Var frimodiga och oförfärade, frukta inte och var inte förskräckta för kungen i Assyrien och för hela den hop han har med sig. För med oss är en som är större än den som är med honom.</VERS>
   <VERS vnumber="8">Med honom är en arm av kött, men med oss är Herren, vår Gud och han ska hjälpa oss och föra våra krig. Folket tryggade sig vid Hiskias, Juda kungs, ord.</VERS>
   <VERS vnumber="9">Efter det skickade Sanherib, kungen i Assyrien -- som nu med hela sin härsmakt låg framför Lakis -- sina tjänare till Jerusalem, till Hiskia, Juda kung och till alla dem av Juda, som var i Jerusalem och lät säga:</VERS>
   <VERS vnumber="10">"Så säger Sanherib, kungen i Assyrien: Vad förtröstar ni på, eftersom ni stanner kvar i det belägrade Jerusalem?</VERS>
   <VERS vnumber="11">Se, Hiskia uppeggar er, så att ni kom att dö genom hunger och törst. Han säger: 'Herren, vår Gud, ska rädda oss ur den assyriske kungens hand.'</VERS>
   <VERS vnumber="12">Har inte denna samme Hiskia avskaffat hans offerhöjder och altaren och sagt till Juda och Jerusalem: 'Inför ett enda altare ska ni tillbedja och på detta ska ni tända offereld'?</VERS>
   <VERS vnumber="13">Vet ni inte vad jag och mina fäder har gjort med andra länders alla folk? Har väl de gudar som dyrkas av folken i dessa andra länder någonsin förmått rädda sina höfter ur min hand?</VERS>
   <VERS vnumber="14">Ja, vilket bland alla dessa folk som mina fäder har gett till spillo har väl haft någon gud som har förmått rädda sitt folk ur min hand eftersom ni menar att er Gud förmår rädda er ur min hand!"</VERS>
   <VERS vnumber="15">Nej, låt nu inte Hiskia så lurar och uppegga er och tron honom inte. För ingen gud hos något folk eller i något rike har förmått rädda sitt folk ur min hand eller ur mina fäders hand. Hur mycket mindre ska då er Gud kunna rädda er ur min hand!"</VERS>
   <VERS vnumber="16">Hans tjänare talade ännu mer mot Herren Gud och mot hans tjänare Hiskia.</VERS>
   <VERS vnumber="17">Han hade också skrivit ett brev i vilken han smädade Herren, Israels Gud och talade mot honom så: "Lika litet som de gudar som dyrkas av folken i de andra länderna har kunnat rädda sina folk ur min hand, liksom litet ska Hiskias Gud kunna rädda sitt folk ur min hand."</VERS>
   <VERS vnumber="18">Till Jerusalems folk, dem som stod på muren, ropade de med hög röst på judiska för att göra dem modlösa och förskräckta, så att man sedan skulle kunna intaga staden.</VERS>
   <VERS vnumber="19">De talade om Jerusalems Gud på samma sätt som om de främmande folkens gudar, vilka är verk av människohänder.</VERS>
   <VERS vnumber="20">Men vid allt detta bad kung Hiskia och profeten Jesaja, Amos son och ropade till himlen.</VERS>
   <VERS vnumber="21">Då skickade Herren en ängel, som förgjorde alla de tappra stridsmännen och furstarna och hövitsmännen i den assyriske kungens läger, så att han med skam måste dra tillbaka till sitt land. När han en gång gick in i sin guds hus, blev han där nedhuggen med svärd av sina egna söner.</VERS>
   <VERS vnumber="22">Så räddade Herren Hiskia och Jerusalems invånare ur Sanheribs, den assyriske kungens, hand och ur alla andras hand. Han beskyddade dem på alla sidor.</VERS>
   <VERS vnumber="23">Många tog skänker till Herren i Jerusalem och dyrbara gåvor till Hiskia, Juda kung. Han blev härefter högt aktad av alla folk.</VERS>
   <VERS vnumber="24">Vid den tiden blev Hiskia dödssjuk. Då bad han till Herren och han svarade honom och gav honom ett undertecken.</VERS>
   <VERS vnumber="25">Dock återgäldade Hiskia inte det goda som hade blivit honom bevisat, utan hans hjärta blev högmodigt. Därför kom förtörnelse över honom och över Juda och Jerusalem.</VERS>
   <VERS vnumber="26">Men då Hiskia ödmjukade sig, mitt i sitt hjärtas högmod och Jerusalems invånare med honom, drabbade Herrens förtörnelse dem inte, så länge Hiskia levde.</VERS>
   <VERS vnumber="27">Hiskias rikedom och härlighet var mycket stor. Han hade byggt sig skattkamrar för silver och guld och ädla stenar och för välluktande kryddor och för sköldar och för olika dyrbara gåvor av andra slag,</VERS>
   <VERS vnumber="28">så också förrådshus för vad som kom in av säd, vin och olja, liksom stall för allt slags boskap. Hjordar hade han skaffat för sina fållor.</VERS>
   <VERS vnumber="29">Han hade byggt sig städer och förvärvat sig stor rikedom på får och fäkreatur. För Gud hade gett honom mycket stora ägodelar.</VERS>
   <VERS vnumber="30">Det var också Hiskia som täppte till Gihonsvattnets övre källa och ledde vattnet nedåt, väster om Davids stad. Hiskia var lyckosam i allt vad han företog sig.</VERS>
   <VERS vnumber="31">Jämväl när från Babels furstar de sändebud kommo, som var skickade till honom för att fråga efter det under som hade skett i landet, övergav Gud honom bara för att pröva honom, för att han skulle förnimma allt vad som var i hans hjärta.</VERS>
   <VERS vnumber="32">Vad nu mer är att säga om Hiskia och om hans fromma gärningar, det finns upptecknat i "Profeten Jesajas, Amos sons, syner", i boken om Judas och Israels kungar.</VERS>
   <VERS vnumber="33">Hiskia gick till vila hos sina fäder och han begravde honom på den plats där man går upp till Davids hus gravar. Hela Juda och Jerusalems invånare bevisade honom ära vid hans död. Hans son Manasse blev kung efter honom.</VERS>
  </CHAPTER>
  <CHAPTER cnumber="33">
   <VERS vnumber="1">Manasse var tolv år gammal, när han blev kung och han regerade femtiofem år i Jerusalem.</VERS>
   <VERS vnumber="2">Han gjorde vad ont var i Herrens ögon, efter den styggeliga seden hos de folk som Herren hade fördrivit för Israels barn.</VERS>
   <VERS vnumber="3">Han byggde igen upp de offerhöjder som hans far Hiskia hade brutit ned och reste altaren åt Baalerna och gjorde Aseror och tillbad och tjänade himmelens hela härskara.</VERS>
   <VERS vnumber="4">Ja, han byggde altaren i Herrens hus, det om vilket Herren hade sagt: "I Jerusalem ska mitt namn vara till oändlig tid."</VERS>
   <VERS vnumber="5">Han byggde altaren åt himmelens hela härskara på de båda förgårdarna till Herrens hus.</VERS>
   <VERS vnumber="6">Han lät också sina barn gå genom eld i Hinnoms sons dal och övade teckentyderi, svartkonst och trolldom och skaffade sig andebesvärjare och spåmän och gjorde mycket som var ont i Herrens ögon, så att han förtörnade honom.</VERS>
   <VERS vnumber="7">Avgudabelätet som han hade låtit göra satte han i Guds hus, om vilket Gud hade sagt till David och till hans son Salomo: "Vid detta hus och vid Jerusalem, som jag har utvalt bland alla Israels stammar, vill jag fästa mitt namn för oändlig tid.</VERS>
   <VERS vnumber="8">Jag ska inte mer låta Israel vandra bort från det land som jag har bestämt åt era fäder, om de bara hålla och göra allt vad jag har bjudit dem, alldeles efter den lag, de stadgar och rätter som de har fått genom Mose."</VERS>
   <VERS vnumber="9">Men Manasse förförde Juda och Jerusalems invånare, så att de gjorde mer ont än de folk som Herren hade förgjort för Israels barn.</VERS>
   <VERS vnumber="10">Herren talade till Manasse och hans folk, men de aktade inte på det.</VERS>
   <VERS vnumber="11">Då lät Herren den assyriske kungens härhövitsmän komma över dem. De slog Manasse i bojor och fängslade honom med kopparfjättrar och tog honom till Babel.</VERS>
   <VERS vnumber="12">Men när han nu var i nöd, bön föll han inför Herren, sin Gud och ödmjukade sig storligen för sina fäders Gud.</VERS>
   <VERS vnumber="13">När han så bad till honom, lät han beveka sig och hörde hans bön och lät honom komma tillbaka till Jerusalem som kung. Då besinnade Manasse att Herren är Gud.</VERS>
   <VERS vnumber="14">Efter det byggde han en yttre mur till Davids stad västerut mot Gihon i dalen, fram till Fiskporten och runt omkring Ofel och gjorde den mycket hög. Han insatte krigshövitsmän i alla befästa städer i Juda.</VERS>
   <VERS vnumber="15">Han skaffade bort de främmande gudarna och avgudabelätet ur Herrens hus, men också alla de altaren som han hade byggt på det berg där Herrens hus stod och i Jerusalem och kastade dem utanför staden.</VERS>
   <VERS vnumber="16">Han upprättade Herrens altare och offrade tackoffer och lovoffer på det och uppmanade Juda att tjäna Herren, Israels Gud.</VERS>
   <VERS vnumber="17">Men folket offrade ännu på höjderna, dock bara åt Herren, sin Gud.</VERS>
   <VERS vnumber="18">Vad nu mer är att säga om Manasse och om hans bön till sin Gud och om de ord som siarna talade till honom i Herrens, Israels Guds, namn, det står i Israels kungars krönika.</VERS>
   <VERS vnumber="19">Om hans bön och hur han blev bönhörd och om all hans synd och otrohet och om de platser på vilka han byggde offerhöjder och ställde upp sina Aseror och bilder av avgudar, innan han ödmjukade sig, härom står i Hosais krönika.</VERS>
   <VERS vnumber="20">Manasse gick till vila hos sina fäder och man begravde honom där han bodde. Hans son Amon blev kung efter honom.</VERS>
   <VERS vnumber="21">Amon var tjugotvå år gammal, när han blev kung och han regerade två år i Jerusalem.</VERS>
   <VERS vnumber="22">Han gjorde vad ont var i Herrens ögon, som hans far Manasse hade gjort. Åt alla de beläten som hans far Manasse hade låtit göra offrade Amon och han tjänade dem.</VERS>
   <VERS vnumber="23">Men han ödmjukade sig inte för Herren, som hans far Manasse hade gjort, utan denna Amon hopade skuld på skuld.</VERS>
   <VERS vnumber="24">Hans tjänare sammansvuro sig mot honom och dödade honom hemma i hans hus.</VERS>
   <VERS vnumber="25">Men folket i landet dödade alla som hade sammansvurit sig mot kung Amon. Efter det gjorde folket i landet hans son Josia till kung efter honom.</VERS>
  </CHAPTER>
  <CHAPTER cnumber="34">
   <VERS vnumber="1">Josia var åtta år gammal, när han blev kung och han regerade trettioett år i Jerusalem.</VERS>
   <VERS vnumber="2">Han gjorde vad rätt var i Herrens ögon och vandrade på sin far Davids vägar och vek inte av ska vara sig till höger eller till vänster.</VERS>
   <VERS vnumber="3">I sitt åttonde regeringsår, medan han ännu var en yngling, började han att söka sin far Davids Gud. I det tolfte året började han att rena Juda och Jerusalem från offerhöjderna och Aserorna och från de skurna och gjutna belätena.</VERS>
   <VERS vnumber="4">Men Baalsaltarna brötos ner i hans åsyn och solstoderna som var uppställda på dem högg han ned och Aserorna och de skurna och gjutna belätena slog han sönder och krossade dem till stoft och strödde ut stoftet på de mäns gravar, som hade offrat åt dem.</VERS>
   <VERS vnumber="5">Prästernas ben brände han upp på deras altaren. Så renade han Juda och Jerusalem.</VERS>
   <VERS vnumber="6">I Manasses, Efraims och Simeons städer ända till Naftali genomsökte han överallt husen.</VERS>
   <VERS vnumber="7">När han hade brutit ner altarna och krossat Aserorna och belätena sönder till stoft och huggit ner alla solstoder i hela Israels land, vände han tillbaka till Jerusalem.</VERS>
   <VERS vnumber="8">I sitt artonde regeringsår, medan han höll på med att rena landet och templet, skickade han Safan, Asaljas son och Maaseja, hövitsmannen i staden och kansleren Joa, Joahas son, för att sätta Herrens, sin Guds, hus i stånd.</VERS>
   <VERS vnumber="9">De gick till översteprästen Hilkia och avlämnade de pengar som hade influtit till Guds hus, sedan de av de leviter som höll vakt vid tröskeln hade blivit insamlade från Manasse, Efraim och hela det övriga Israel, men också från hela Juda och Benjamin och från Jerusalems invånare.</VERS>
   <VERS vnumber="10">De överlämnade dem åt de män som förrättade arbete som tillsyningsmän vid Herrens hus. Sedan gavs pengarna av dessa män, som förrättade arbete och hade befattning vid Herrens hus med att laga huset och sätta det i stånd,</VERS>
   <VERS vnumber="11">de gavs åt timmermännen och byggningsmännen, till att inköpa huggen sten och trävirke till stockar, för att man genom skulle timra upp de hus som Juda kungar hade förstört.</VERS>
   <VERS vnumber="12">Männen fick vid sitt arbete handla på heder och tro. Tillsyningsmän över dem och föreståndare för arbetet var Jahat och Obadja, leviter av Meraris barn och Sakarja och Mesullam, av kehatiternas barn, men också alla de leviter som var kunniga på musikinstrument.</VERS>
   <VERS vnumber="13">De hade också tillsynen över bärarna, så att föreståndare fanns för alla arbetarna vid de särskilda göromålen. Av leviterna togs också skrivare, uppsyningsmän och dörrvaktare.</VERS>
   <VERS vnumber="14">När de nu tog ut pengarna som hade influtit till Herrens hus, fann prästen Hilkia Herrens lagbok, den som hade blivit given genom Mose</VERS>
   <VERS vnumber="15">Då tog Hilkia till orda och sa till sekreteraren Safan: "Jag har hittat lagboken i Herrens hus." Hilkia gav boken åt Safan.</VERS>
   <VERS vnumber="16">Safan bar boken till kungen och avgav bredvid det sin berättelse inför kungen och sa: "Allt vad dina tjänare har fått i uppdrag att göra, det göra de.</VERS>
   <VERS vnumber="17">De har tömt ut de pengar som fanns i Herrens hus och har överlämnat dem åt tillsyningsmännen och åt arbetarna."</VERS>
   <VERS vnumber="18">Vidare berättade sekreteraren Safan för kungen och sa: "Prästen Hilkia har gett mig en bok." Safan läste ur den för kungen.</VERS>
   <VERS vnumber="19">När kungen nu hörde lagens ord, rev han sönder sina kläder.</VERS>
   <VERS vnumber="20">Kungen lät Hilkia och Ahikam, Safans son och Abdon, Mikas son och sekreteraren Safan och Asaja, kungens tjänare och sa:</VERS>
   <VERS vnumber="21">"Gå och frågen Herren för mig och för dem som är kvar av Israel och Juda, angående det som står i den bok som nu har blivit funnen. För stor är Herrens ilska, den som är utgjuten över oss, för att våra fäder inte har hållit Herrens ord och inte har gjort allt som är föreskrivet i denna bok."</VERS>
   <VERS vnumber="22">Då gick Hilkia, också med andra som kungen skickade iväg, till profetissan Hulda, hustru åt Sallum, klädkammarvaktaren, som var son till Tokehat, Hasras son. Hon bodde i Jerusalem, i Nya staden. De talade med henne som dem bjudet var.</VERS>
   <VERS vnumber="23">Då svarade hon dem: "Så säger Herren, Israels Gud: Säg till den man som har sänt er till mig:</VERS>
   <VERS vnumber="24">Så säger Herren: Se, över denna plats och över dess invånare ska jag låta olycka komma, alla de förbannelser som är skrivna i den bok som man har föreläst för Juda kung --</VERS>
   <VERS vnumber="25">detta för att de har övergivit mig och tänt offereld åt andra gudar och så har förtörnat mig med alla sina händers verk. Min ilska ska utgjutas över denna plats och ska inte bli utsläckt.</VERS>
   <VERS vnumber="26">Men till Juda kung, som har sänt er för att fråga Herren, till honom ska ni säga så: Så säger Herren, Israels Gud, angående de ord som du har hört:</VERS>
   <VERS vnumber="27">Eftersom ditt hjärta blev bevekt och du ödmjukade dig inför Gud, när du hörde hans ord mot denna plats och mot dess invånare, ja, ödmjukade dig inför mig och rev sönder dina kläder och grät inför mig, därför har jag också hört dig, säger Herren.</VERS>
   <VERS vnumber="28">Se, jag vill samla dig till dina fäder, så att du får samlas till dem i din grav med frid och dina ögon ska slippa att se all den olycka som jag ska låta komma över denna plats och dess invånare." De vände tillbaka till kungen med detta svar.</VERS>
   <VERS vnumber="29">Då skickade kungen iväg och lät församla alla de äldste i Juda och Jerusalem.</VERS>
   <VERS vnumber="30">Kungen gick upp i Herrens hus med alla Juda män och Jerusalems invånare, också prästerna och leviterna, ja, allt folket, från den störste till den minste. Han läste upp för dem allt vad som stod i förbundsboken, som hade blivit funnen i Herrens hus.</VERS>
   <VERS vnumber="31">Kungen kom fram på sin plats och slöt inför Herrens ansikte det förbundet, att de skulle följa efter Herren och hålla hans bud, hans vittnesbörd och hans stadgar, av allt sitt hjärta och av all sin själ och göra efter förbundets ord, dem som var skrivna i denna bok.</VERS>
   <VERS vnumber="32">Han lät alla som fanns i Jerusalem och Benjamin gå in i förbundet Jerusalems invånare gjorde efter Guds, sina fäders Guds, förbund.</VERS>
   <VERS vnumber="33">Josia skaffade bort alla vidrigheter ur Israels barns alla landområden och tillhöll alla dem som fanns i Israel att tjäna Herren, sin Gud. Så länge han levde, vek de inte av från Herren, sina fäders Gud.</VERS>
  </CHAPTER>
  <CHAPTER cnumber="35">
   <VERS vnumber="1">Efter det höll Josia Herrens påskhögtid i Jerusalem. Man slaktade påskalammet på fjortonde dagen i första månaden.</VERS>
   <VERS vnumber="2">Han fastställde prästernas åligganden och styrkte dem till tjänstgöringen i Herrens hus.</VERS>
   <VERS vnumber="3">Han sa till leviterna som undervisade hela Israel och som var gjorda heliga åt Herren: "Sätten den heliga arken i det hus som Salomo, Davids son, Israels kung, har byggt. Den ska inte mer vara en börda på era axlar. Tjäna nu Herren, er Gud och hans folk Israel.</VERS>
   <VERS vnumber="4">Gören er redo efter era familjer, i era avdelningar, enligt vad David, Israels kung, har föreskrivit och enligt hans son Salomos föreskrifter,</VERS>
   <VERS vnumber="5">och inställen er i helgedomen, ordnade efter era bröders, det meniga folkets, familjeskiften, så att en avdelning av en levitisk familj kommer på vart skifte.</VERS>
   <VERS vnumber="6">Slakten påskalammet och helgen er och reden till det för era bröder, så att ni gör efter Herrens ord genom Mose."</VERS>
   <VERS vnumber="7">Josia gav åt det meniga folket som offergärd småboskap, dels lamm och dels killingar, till ett antal av trettio tusen, alltsammans till påskoffer, åt alla som var där tillstädes, men också tre tusen fäkreatur, detta allt av kungens enskilda egendom.</VERS>
   <VERS vnumber="8">Hans förnämsta män gav efter sin fria vilja offergåvor åt folket, åt prästerna och leviterna. Hilkia, Sakarja och Jehiel, furstarna i Guds hus, gav åt prästerna två tusen sex hundra lamm och killingar till påskoffer, men också tre hundra fäkreatur.</VERS>
   <VERS vnumber="9">Men Konanja och hans bröder, Semaja och Netanel och Hasabja, Jegiel och Josabad, de översta bland leviterna, gav åt leviterna som offergärd fem tusen lamm och killingar till påskoffer, men också fem hundra fäkreatur.</VERS>
   <VERS vnumber="10">Så blev det då ordnat för gudstjänsten. Prästerna inställde sig till tjänstgöring på sina platser och likaledes leviterna, efter sina avdelningar, som kungen hade bjudit.</VERS>
   <VERS vnumber="11">Efter det slaktade de påskalammet och prästerna stänkte med blodet som de tog emot av leviterna. Dessa drog av huden.</VERS>
   <VERS vnumber="12">De avskilde brännoffersstyckena och delade ut dem åt det meniga folket, efter deras familjeskiften, för att de skulle offra dem åt Herren, som det var föreskrivet i Moses bok. På samma sätt gjorde de också med fäkreaturen.</VERS>
   <VERS vnumber="13">De stekte påskalammet på eld, på föreskrivet sätt. Men tackoffersköttet kokade de i grytor, pannor och kittlar och delade ut det med hast åt allt det meniga folket.</VERS>
   <VERS vnumber="14">Sedan redde de till åt sig själva och åt prästerna. För prästerna, Arons söner, var upptagna ända till natten med att offra brännoffret och fettstyckena. Därför måste leviterna reda till både åt sig och åt prästerna, Arons söner.</VERS>
   <VERS vnumber="15">Sångarna, Asafs barn, stod på sin plats, som David och Asaf och Heman och kungens siare Jedutun hade bjudit och dörrvaktarna stod var och en vid sin port. De behövde inte gå från sin tjänstgöring, för deras bröder, de andra leviterna, redde till åt dem.</VERS>
   <VERS vnumber="16">Så blev allt ordnat för Herrens tjänst på den dagen, i det att man höll påskhögtid och offrade brännoffer på Herrens altare, som kung Josia hade bjudit.</VERS>
   <VERS vnumber="17">De israeliter som var där tillstädes höll nu påskhögtid och firade det osyrade brödets högtid i sju dagar.</VERS>
   <VERS vnumber="18">En påskhögtid lik denna hade inte blivit hållen i Israel sedan profeten Samuels tid. För ingen av Israels kungar hade hållit en sådan påskhögtid som den vilken nu hölls av Josia och prästerna och leviterna och hela Juda och dem av Israel, som var där tillstädes, också Jerusalems invånare.</VERS>
   <VERS vnumber="19">I Josias artonde regeringsår hölls denna påskhögtid.</VERS>
   <VERS vnumber="20">Efter allt detta, sedan Josia hade försatt templet i gott stånd, drog Neko, kungen i Egypten, upp för att kriga vid Karkemis, som ligger vid Frat. Josia drog ut mot honom.</VERS>
   <VERS vnumber="21">Då skickade han sändebud till honom och lät säga: "Vad har du med mig att göra, du Juda kung? Det är inte mot dig jag nu kommer, utan mot min arvfiende och Gud har befallt mig att skynda. Hör upp att trotsa Gud, som är med mig och ta dig till vara, så att han inte fördärvar dig."</VERS>
   <VERS vnumber="22">Men i stället för att vända om och lämna honom i fred förklädde Josia sig och gick att kriga mot honom, utan att höra på Nekos ord, som dock kom från Guds mun. Det kom till strid på Megiddos slätt.</VERS>
   <VERS vnumber="23">Men skyttarnas skott träffade kung Josia. Kungen sa till sina tjänare: "Bären mig undan, för jag är svårt sårad."</VERS>
   <VERS vnumber="24">Då bar hans tjänare honom från stridsvagnen och satte honom i hans andra vagn och tog honom till Jerusalem. Han gav upp andan och blev begraven där hans fäder var begravna. Hela Juda och Jerusalem sörjde Josia.</VERS>
   <VERS vnumber="25">Jeremia sjöng en klagosång över Josia. Alla sångare och sångerskor talade sedan i sina klagosånger om Josia, som man gör fortfarande. Dessa sånger blev allmänt gängse i Israel. De finnas upptecknade bland "Klagosångerna".</VERS>
   <VERS vnumber="26">Vad nu mer är att säga om Josia och om de fromma gärningar han gjorde, efter vad föreskrivet var i Herrens lag,</VERS>
   <VERS vnumber="27">och om annat som han företog sig under sin första tid såväl som under sin sista, det finns upptecknat i boken om Israels och Juda kungar</VERS>
  </CHAPTER>
  <CHAPTER cnumber="36">
   <VERS vnumber="1">Folket i landet tog Josias son Joahas och gjorde honom till kung i Jerusalem efter hans fader.</VERS>
   <VERS vnumber="2">Joahas var tjugotre år gammal, när han blev kung och han regerade tre månader i Jerusalem.</VERS>
   <VERS vnumber="3">Kungen i Egypten avsatte honom i Jerusalem och pålade landet en skatt av ett hundra talenter silver och en talent guld.</VERS>
   <VERS vnumber="4">Kungen i Egypten gjorde hans bror Eljakim till kung över Juda och Jerusalem och förändrade hans namn till Jojakim men hans bror Joahas, honom tog Neko med sig och han tog honom till Egypten.</VERS>
   <VERS vnumber="5">Jojakim var tjugofem år gammal när han blev kung och han regerade elva år i Jerusalem. Han gjorde vad ont var i Herrens, sin Guds, ögon.</VERS>
   <VERS vnumber="6">Nebukadnessar, kungen i Babel, drog upp mot honom och fängslade honom med kopparfjättrar och tog honom bort till Babel.</VERS>
   <VERS vnumber="7">En del av kärlen i Herrens hus tog Nebukadnessar till Babel och han satte in dem i sitt tempel i Babel.</VERS>
   <VERS vnumber="8">Vad nu mer är att säga om Jojakim och om de vidrigheter som han gjorde och om vad han annars har befunnits vara skyldig till, det finns upptecknat i boken om Israels och Juda kungar. Hans son Jojakin blev kung efter honom.</VERS>
   <VERS vnumber="9">Jojakin var åtta år gammal, när han blev kung och han regerade tre månader och tio dagar i Jerusalem. Han gjorde vad ont var i Herrens ögon.</VERS>
   <VERS vnumber="10">Vid följande års början skickade kung Nebukadnessar och lät hämta honom till Babel, också med de dyrbara kärlen i Herrens hus. Han gjorde hans bror Sidkia till kung över Juda och Jerusalem.</VERS>
   <VERS vnumber="11">Sidkia var tjugoett år gammal, när han blev kung och han regerade elva år i Jerusalem.</VERS>
   <VERS vnumber="12">Han gjorde vad ont var i Herrens, sin Guds, ögon. Han ödmjukade sig inte för profeten Jeremia, som talade Herrens ord.</VERS>
   <VERS vnumber="13">Han avföll från kung Nebukadnessar, som hade tagit ed av honom vid Gud. Han var hårdnackad och förstockade sitt hjärta, så att han inte omvände sig till Herren, Israels Gud.</VERS>
   <VERS vnumber="14">Alla de översta bland prästerna och folket försyndade sig också storligen i otrohet mot Gud med hedningarnas alla vidrigheter och orenade Herrens hus, som han hade gjort heligt i Jerusalem.</VERS>
   <VERS vnumber="15">Herren, deras fars Gud, skickade sina budskap till dem titt och ofta genom sina sändebud, för han ömkade sig över sitt folk och sin boning.</VERS>
   <VERS vnumber="16">Men de begabbade Guds sändebud och föraktade hans ord och bespottade hans profeter, till dess Herrens ilska över hans folk växte så, att ingen bot mer fanns.</VERS>
   <VERS vnumber="17">Då skickade han emot dem kaldéernas kung och han dödade deras unga män med svärd i deras helgedomshus och skonade varken ynglingar eller jungfrur, inte heller gamla och gråhårsmän. Allt blev givet i hans hand.</VERS>
   <VERS vnumber="18">Alla kärl i Guds hus, både stora och små och skatterna i Herrens hus, men också kungens och hans förnämsta mäns skatter, allt tog han till Babel.</VERS>
   <VERS vnumber="19">Man brände upp Guds hus och bröt ner Jerusalems mur och alla dess palats brände man upp i eld och förstörde alla de dyrbara föremål som fanns där.</VERS>
   <VERS vnumber="20">Dem som hade undsluppit svärdet tog han bort i fångenskap till Babel och de blev tjänare åt honom och åt hans söner, till dess att perserna kom till makten --</VERS>
   <VERS vnumber="21">för att Herrens ord genom Jeremias mun skulle uppfyllas -- alltså till dess att landet hade fått gottgörelse för sina sabbater. För medan det låg öde, hade det sabbat -- till dess att sjuttio år hade gått till slut.</VERS>
   <VERS vnumber="22">Men i den persiske kungens Kores första regeringsår uppväckte Herren -- för att Herrens ord genom Jeremias mun skulle bli verklighet -- den persiske kungen Kores ande, så att han lät utropa över hela sitt rike och i skrift offentliggöra följande:</VERS>
   <VERS vnumber="23">"Så säger Kores, kungen i Persien: Alla riken på jorden har Herren, himmelens Gud, gett mig. Han har rekommenderat mig att bygga honom ett hus i Jerusalem i Juda. Vemhelst nu bland er, som tillhör hans folk, med honom ska vara Herren, hans Gud och han ska åka dit."</VERS>
  </CHAPTER>
 </BIBLEBOOK>
 