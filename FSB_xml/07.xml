<BIBLEBOOK bname="Richter" bnumber="7" bsname="Domarboken">
  <CHAPTER cnumber="1">
   <VERS vnumber="1">Efter Josuas död frågade Israels barn Herren och sa: "Vem bland oss ska först dra upp mot kananéerna och kriga mot dem?"</VERS>
   <VERS vnumber="2">Herren sa: "Juda ska göra det. Se, jag har gett landet i hans hand."</VERS>
   <VERS vnumber="3">Då sa Juda till sin bror Simeon: "Dra upp med mig in i min arvslott och låt oss kriga mot kananéerna, så ska jag sedan tåga med dig in i din arvslott." Så tågade då Simeon med honom.</VERS>
   <VERS vnumber="4">När nu Juda drog dit, gav Herren kananéerna och perisséerna i deras hand, så att de slog dem vid Besek, tio tusen man.</VERS>
   <VERS vnumber="5">För vid Besek träffade de på Adoni-Besek och krigade mot honom och slog så kananéerna och perisséerna.</VERS>
   <VERS vnumber="6">Adoni-Besek flydde, men de förföljde honom och grep honom och höggo av honom hans tummar och stortår.</VERS>
   <VERS vnumber="7">Då sa Adoni-Besek: "Sjuttio kungar med avhuggna tummar och stortår hämtade upp smulorna under mitt bord. Efter mina gärningar har Gud nu vedergällt mig." Sedan tog de honom till Jerusalem och där dog han.</VERS>
   <VERS vnumber="8">Men Juda barn belägrade Jerusalem och intogo det och slog dess invånare med svärdsegg. Efter det satte de eld på staden.</VERS>
   <VERS vnumber="9">Sedan drog Juda barn ner för att kriga mot de kananéer som bodde i Bergsbygden, i Sydlandet och i Låglandet.</VERS>
   <VERS vnumber="10">Juda tågade iväg mot de kananéer som bodde i Hebron -- vilket för länge sedan hette Kirjat-Arba -- och de slog Sesai, Ahiman och Talmai.</VERS>
   <VERS vnumber="11">Därifrån tågade de iväg mot Debirs invånare. Men Debir hette för länge sedan Kirjat-Sefer.</VERS>
   <VERS vnumber="12">Kaleb sa: "Åt den som angriper Kirjat-Sefer och intager det vill jag ge min dotter Aksa till hustru."</VERS>
   <VERS vnumber="13">När då Otniel, son till Kenas, Kalebs yngre bror, intog det, gav han honom sin dotter Aksa till hustru.</VERS>
   <VERS vnumber="14">När hon kom till honom, intalade hon honom att begära ett stycke åkermark av hennes fader. Hon steg snabbt ner från åsnan. Då sa Kaleb till henne: "Vad önskar du?"</VERS>
   <VERS vnumber="15">Hon sa till honom: "Låt mig få en avskedsskänk. Eftersom du har gift bort mig till det torra Sydlandet, ska du ge mig vattenkällor." Då gav Kaleb henne Illitkällorna och Tatitkällorna.</VERS>
   <VERS vnumber="16">Kainéens, Moses svärfaders, barn hade dragit upp från Palmstaden med Juda barn till Juda öken, söder om Arad. De gick iväg och bosatte sig bland folket där.</VERS>
   <VERS vnumber="17">Men Juda tågade iväg med sin bror Simeon och de slog de kananéer som bodde i Sefat. De gav staden till spillo. Så fick den namnet Horma.</VERS>
   <VERS vnumber="18">Efter det intog Juda Gasa med dess område, Askelon med dess område och Ekron med dess område.</VERS>
   <VERS vnumber="19">Herren var med Juda, så att de intogo bergsbygden. Men de kunde inte fördriva dem som bodde i dalbygden, för att dessa hade stridsvagnar av järn.</VERS>
   <VERS vnumber="20">De gav Hebron åt Kaleb, som Mose hade föreskrivit. Han fördrev därifrån Anaks tre söner.</VERS>
   <VERS vnumber="21">Men jebuséerna, som bodde i Jerusalem, blev inte fördrivna av Benjamins barn. Därför bodde också jebuséerna kvar bland Benjamins barn i Jerusalem, som de göra ännu dag.</VERS>
   <VERS vnumber="22">Så drog också männen av Josefs hus upp till Betel och Herren var med dem.</VERS>
   <VERS vnumber="23">Männen av Josefs hus lät bespeja Betel, samma stad som för länge sedan hette Lus.</VERS>
   <VERS vnumber="24">Då fick deras kunskapare se en man gå ut ur staden och de sa till honom: "Visa oss var vi kan komma in i staden, så ska vi sedan ha medlidande med dig."</VERS>
   <VERS vnumber="25">När han sedan hade visat dem var de kunde komma in i staden, slog de stadens invånare med svärdsegg. Men den mannen och hela hans släkt lät de gå.</VERS>
   <VERS vnumber="26">Mannen begav sig till hetiternas land. Där byggde han en stad och gav den namnet Lus, som den heter fortfarande.</VERS>
   <VERS vnumber="27">Men Manasse intog inte Bet-Sean med underlydande orter, inte heller Taanak med underlydande orter. Inte heller fördrevo de invånarna i Dor och underlydande orter, inte heller invånarna i Jibleam och underlydande orter, inte heller invånarna i Megiddo och underlydande orter, utan kananéerna förmådde hålla sig kvar där i landet.</VERS>
   <VERS vnumber="28">När sedan israeliterna blev de starkare, lät de kananéerna bli arbetspliktiga under sig. De fördrevo dem inte heller då.</VERS>
   <VERS vnumber="29">Inte heller fördrev Efraim de kananéer som bodde i Geser, utan kananéerna bodde kvar bland dem där i Geser.</VERS>
   <VERS vnumber="30">Sebulon fördrev inte invånarna i Kitron och invånarna i Nahalol, utan kananéerna bodde kvar bland dem, men blev arbetspliktiga under dem.</VERS>
   <VERS vnumber="31">Aser fördrev inte invånarna i Acko eller invånarna i Sidon, inte heller dem i Alab, Aksib, Helba, Afik och Rehob.</VERS>
   <VERS vnumber="32">Alltså bodde aseriterna bland kananéerna, landets gamla inbyggare. För de fördrevo dem inte.</VERS>
   <VERS vnumber="33">Naftali fördrev inte invånarna i Bet-Semes, inte heller invånarna i Bet-Anat, utan bodde ibland kananéerna, landets gamla inbyggare. Men invånarna i Bet-Semes och Bet-Anat blev arbetspliktiga åt dem.</VERS>
   <VERS vnumber="34">Men amoréerna trängde undan Dans barn till bergsbygden, för de tillät dem inte att komma ner till dalbygden.</VERS>
   <VERS vnumber="35">Amoréerna förmådde hålla sig kvar i Har-Heres, Ajalon och Saalbim. Men Josefs barns hand blev tung över dem, så att de blev arbetspliktiga under dessa.</VERS>
   <VERS vnumber="36">Amoréernas område sträckte sig från Skorpionhöjden, från Sela vidare uppåt.</VERS>
  </CHAPTER>
  <CHAPTER cnumber="2">
   <VERS vnumber="1">Herrens ängel kom från Gilgal upp till Bokim. Han sa: "Jag tog er upp ur Egypten och lät er komma in i det land som jag med ed hade lovat åt era fäder. Jag sa: 'Jag ska inte bryta mitt förbund med er till oändlig tid.</VERS>
   <VERS vnumber="2">Ni igen ska inte sluta förbund med detta lands inbyggare. Ni ska bryta ner deras altaren.' Men ni har inte velat höra min röst. Vad har ni gjort! --</VERS>
   <VERS vnumber="3">Därför säger jag nu ock: 'Jag vill inte förjaga dem för er, utan de ska tränga er i sidorna och deras gudar ska bli er till en snara.'"</VERS>
   <VERS vnumber="4">När Herrens ängel hade talat dessa ord till alla Israels barn, brast folket ut i gråt.</VERS>
   <VERS vnumber="5">De gav den platsen namnet Bokim. De offrade där åt Herren.</VERS>
   <VERS vnumber="6">Sedan Josua hade låtit folket gå, drog Israels barn iväg var och en till sin arvedel, för att ta landet i besittning.</VERS>
   <VERS vnumber="7">Folket tjänade Herren, så länge Josua levde och så länge de äldste levde, de som var kvar efter Josua, dessa som hade sett alla de stora gärningar Herren hade gjort för Israel.</VERS>
   <VERS vnumber="8">Men Herrens tjänare Josua, Nuns son, dog, när han var ett hundra tio år gammal.</VERS>
   <VERS vnumber="9">Man begravde honom på hans arvedels område i Timna-Heres i Efraims bergsbygd, norr om berget Gaas.</VERS>
   <VERS vnumber="10">När sedan också hela det släktet hade blivit samlat till sina fäder, kom ett annat släkte upp efter dem, ett som inte kände till Herren eller de gärningar som han hade gjort för Israel.</VERS>
   <VERS vnumber="11">Då gjorde Israels barn vad ont var i Herrens ögon och tjänade Baalerna.</VERS>
   <VERS vnumber="12">De övergav Herren, sina fäders Gud, som hade fört dem ut ur Egyptens land och följde efter andra gudar, de folks gudar, som bodde omkring dem och dessa tillbad de. Därmed förtörnade de Herren.</VERS>
   <VERS vnumber="13">För när de övergav Herren och tjänade Baal och Astarterna,</VERS>
   <VERS vnumber="14">upptändes Herrens ilska mot i Israel och han gav dem i plundrares hand och dessa utplundrade dem. Han sålde dem i deras fienders hand där runt omkring, så att de inte mer kunde stå emot sina fiender.</VERS>
   <VERS vnumber="15">Varthelst de drog ut var Herrens hand emot dem, så att de kom i olycka, som Herren hade hotat och som Herren hade svurit att det skulle gå dem och de kom i stor nöd.</VERS>
   <VERS vnumber="16">Då lät Herren domare uppstå, som räddade dem ur deras plundrares hand.</VERS>
   <VERS vnumber="17">Men de hörde inte heller på sina domare, utan lupo i trolös avfällighet efter andra gudar och tillbad dem. De vek med hast av från den väg som deras fäder hade vandrat, i lydnad för Herrens bud och gjorde inte som de.</VERS>
   <VERS vnumber="18">När Herren alltså lät någon domare uppstå bland dem, var han med domaren och räddade dem ur deras fienders hand, så länge domaren levde. För då de jämrade sig över sina förtryckare och plågare, förbarmade sig Herren.</VERS>
   <VERS vnumber="19">Men när domaren dog, vände de tillbaka och tog sig till vad fördärvligt var, ännu mer än deras fäder, så att de följde efter andra gudar och tjänade och tillbad dem. De avstodo inte från sina gärningar och sin hårdnackenhet.</VERS>
   <VERS vnumber="20">Därför upptändes Herrens ilska mot Israel, så att han sa: "Eftersom detta folk har överträtt det förbund som jag stadgade för deras fäder och inte har velat höra min röst,</VERS>
   <VERS vnumber="21">därför ska inte heller jag härefter fördriva för dem en enda man av de folk som Josua lämnade efter sig, när han dog.</VERS>
   <VERS vnumber="22">för jag ska med dem sätta Israel på prov, om de vilja hålla Herrens väg och vandra på den, som deras fäder har hållit den, eller om de inte vilja det."</VERS>
   <VERS vnumber="23">Alltså lät Herren dessa folk bli kvar och fördrev dem inte med hast. Han gav dem inte i Josuas hand.</VERS>
  </CHAPTER>
  <CHAPTER cnumber="3">
   <VERS vnumber="1">Dessa var de folk som Herren lät bli kvar, för att genom dem sätta Israel på prov, alla de israeliter nämligen, som inte hade varit med om alla krigen i Kanaan</VERS>
   <VERS vnumber="2">-- bara för att dessa Israels barns efterkommande skulle få vara med om sådana, för att han så skulle lära dem att föra krig, dock bara dem som tidigare inte hade varit med om sådana --:</VERS>
   <VERS vnumber="3">filistéernas fem hövdingar och alla kananéer och sidonier, samt de hivéer som bodde i Libanons bergsbygd, från berget Baal-Hermon ända dit där vägen går till Hamat.</VERS>
   <VERS vnumber="4">Med dessa ville Herren sätta Israel på prov, för att förnimma om de ville hörsamma de bud som han hade gett deras fäder.</VERS>
   <VERS vnumber="5">Då nu Israels barn bodde: ibland kananéerna, hetiterna, amoréerna, perisséerna, hivéerna och jebuséerna,</VERS>
   <VERS vnumber="6">togo de deras döttrar till hustrur åt sig och gav sina döttrar åt deras söner och tjänade deras gudar.</VERS>
   <VERS vnumber="7">Så gjorde Israels barn vad ont var i Herrens ögon och glömde Herren, sin Gud och tjänade Baalerna och Aserorna.</VERS>
   <VERS vnumber="8">Då upptändes Herrens ilska mot Israel och han sålde dem i Kusan-Risataims hand, kungens i Aram-Naharaim. Israels barn måste tjäna Kusan-Risataim i åtta år.</VERS>
   <VERS vnumber="9">Men Israels barn ropade till Herren och Herren lät då bland Israels barn en frälsare uppstå, som räddade dem, nämligen Otniel, son till Kenas, Kalebs yngre bror.</VERS>
   <VERS vnumber="10">Herrens Ande kom över honom och han blev domare i Israel och när han drog ut till strid, gav Herren Kusan-Risataim, kungen i Aram, i hans hand, så att hans hand blev Kusan-Risataim övermäktig.</VERS>
   <VERS vnumber="11">Landet hade nu ro i fyrtio år. Så dog Otniel, Kenas son.</VERS>
   <VERS vnumber="12">Men Israels barn gjorde igen vad ont var i Herrens ögon, då gav Herren Eglon, kungen i Moab, makt över Israel, eftersom de gjorde vad ont var i Herrens ögon.</VERS>
   <VERS vnumber="13">Han förenade med sig Ammons barn och Amalek. Sedan tågade han iväg och slog Israel, varefter de intogo Palmstaden.</VERS>
   <VERS vnumber="14">Israels barn måste nu tjäna: Eglon, kungen i Moab, i arton år.</VERS>
   <VERS vnumber="15">Men Israels barn ropade till Herren och Herren lät då bland dem en frälsare uppstå, benjaminiten Ehud, Geras son, en vänsterhänt man. När Israels barn genom honom skulle sända sina skänker till Eglon, kungen i Moab,</VERS>
   <VERS vnumber="16">gjorde sig Ehud ett tveeggat svärd, en fot långt. Han band detta under sina kläder vid sin högra länd.</VERS>
   <VERS vnumber="17">Så överlämnade han skänkerna till Eglon, kungen i Moab. Men Eglon var en mycket fet man.</VERS>
   <VERS vnumber="18">När han nu hade överlämnat skänkerna, lät han folket som hade burit dem gå sin väg.</VERS>
   <VERS vnumber="19">Men själv vände han tillbaka från Belätesplatsen vid Gilgal och lät säga: "Jag har ett hemligt ärende till dig, o kung." När han då sa: "Lämna oss i ro", gick alla de som stod omkring honom ut därifrån.</VERS>
   <VERS vnumber="20">Men sedan Ehud hade kommit in till honom, där han satt i sommarsalen, som han hade för sig allena, sa Ehud: "Jag har ett ord från Gud att säga dig." Då stod han upp från sin stol.</VERS>
   <VERS vnumber="21">Men Ehud räckte ut sin vänstra hand och tog svärdet från sin högra höft och stötte det i hans buk,</VERS>
   <VERS vnumber="22">så att också fästet följde med in efter klingan och klingan omslöts av fettet, för han drog inte ut svärdet ur hans mage. Efter det gick Ehud ut i försalen.</VERS>
   <VERS vnumber="23">och när han hade kommit ditut, i förhallen, stängde han igen dörrarna till salen efter sig och riglade dem.</VERS>
   <VERS vnumber="24">Sedan, då han hade gått sin väg, kom Eglons tjänare och när de fick se att dörrarna till salen var riglade, tänkte de: "Förvisso har han något avsides bestyr i sin sommarkammare."</VERS>
   <VERS vnumber="25">Men sedan de hade väntat länge och väl och han ändå inte öppnade dörrarna till salen, tog de nyckeln och öppnade själva och se, då låg deras herre död där på golvet.</VERS>
   <VERS vnumber="26">Men Ehud hade flytt undan, medan de dröjde. Han hade redan hunnit förbi Belätesplatsen och flydde sedan undan till Seira.</VERS>
   <VERS vnumber="27">Så snart han hade kommit hem, lät han stöta i basun Efraims bergsbygd. Då drog Israels barn ner från bergsbygden med honom i spetsen för sig.</VERS>
   <VERS vnumber="28">Han sa till dem: "Följen efter mig, för Herren har gett era fiender, moabiterna, i er hand." Då drog de efter honom längre ner och besatte vadställena över Jordan för moabiterna och lät ingen komma över.</VERS>
   <VERS vnumber="29">Där slog de då moabiterna, ungefär tio tusen man, alla ansenligt och tappert folk. Inte en enda kom undan.</VERS>
   <VERS vnumber="30">Så blev Moab då kuvat under Israels hand. Landet hade nu ro i åttio år.</VERS>
   <VERS vnumber="31">Efter honom kom Samgar, Anats son. Han slog filistéerna, sex hundra man, med en oxpik. Också han räddade Israel.</VERS>
  </CHAPTER>
  <CHAPTER cnumber="4">
   <VERS vnumber="1">Men Israels barn gjorde igen vad ont var i Herrens ögon, när Ehud var död.</VERS>
   <VERS vnumber="2">Då sålde Herren dem i Jabins hand, den kananeiske kungens, som regerade i Hasor. Hans härhövitsman var Sisera och han bodde i Haroset-Haggoim.</VERS>
   <VERS vnumber="3">Israels barn ropade till Herren. För han hade nio hundra stridsvagnar av järn och han förtryckte Israels barn våldsamt i tjugo år.</VERS>
   <VERS vnumber="4">Men Debora, en profetissa, Lappidots hustru, var på den tiden domarinna i Israel.</VERS>
   <VERS vnumber="5">Hon brukade sitta under Deborapalmen, mellan Rama och Betel i Efraims bergsbygd och Israels barn kom dit till henne, for att hon skulle skipa rätt.</VERS>
   <VERS vnumber="6">Hon skickade nu och lät kalla till sig Barak, Abinoams son, från Kedes i Naftali och sa till honom: "Se, Herren, Israels Gud, befaller: Dra iväg upp på berget Tabor och ta med dig tio tusen man av Naftali barn och Sebulons barn.</VERS>
   <VERS vnumber="7">För jag vill dra Sisera, Jabins härhövitsman, med hans vagnar och skaror, till dig vid bäcken Kison och ge honom i din hand."</VERS>
   <VERS vnumber="8">Barak sa till henne: "Om du går med mig, så går jag, men om du inte går med mig, så går inte heller jag."</VERS>
   <VERS vnumber="9">Då svarade hon: "Ja, jag ska gå med dig. Dock ska äran då inte bli din på den väg du nu går, utan Herren ska sälja Sisera i en kvinnas hand." Så stod Debora upp och gick med Barak till Kedes.</VERS>
   <VERS vnumber="10">Då bådade Barak upp Sebulon och Naftali till Kedes och tio tusen man följde honom dit. Debora gick också dit med honom.</VERS>
   <VERS vnumber="11">Men kainéen Heber hade skilt sig från de övriga kainéerna, Hobabs, Moses svärfaders, barn. Han hade sina tältplatser ända till terebinten i Saannim vid Kedes.</VERS>
   <VERS vnumber="12">Man berättade för Sisera att Barak, Abinoams son, hade dragit upp på berget Tabor.</VERS>
   <VERS vnumber="13">Då bådade Sisera upp alla sina stridsvagnar, nio hundra vagnar av järn, till det också allt folk han hade, att dra från Haroset-Haggoim till bäcken Kison.</VERS>
   <VERS vnumber="14">Men Debora sa till Barak: "Stå upp, för detta är den dag på vilken Herren har gett Sisera i din hand. Se, Herren har dragit ut framför dig." Så drog då Barak ner från berget Tabor och tio tusen man följde honom.</VERS>
   <VERS vnumber="15">Herren skickade förvirring över Sisera och alla hans vagnar och hela hans här, så att de vek tillbaka för Baraks svärd. Sisera steg ner från sin vagn och flydde till fots.</VERS>
   <VERS vnumber="16">Barak jagade efter vagnarna och hären ända till Haroset-Haggoim. Hela Siseras här föll för svärdsegg. Inte en enda kom undan.</VERS>
   <VERS vnumber="17">Men Sisera hade under flykten styrt sina steg till Jaels, kainéen Hebers hustrus, tält. För vänskap rådde mellan Jabin, kungen i Hasor och kainéen Hebers hus.</VERS>
   <VERS vnumber="18">Då gick Jael ut emot Sisera och sa till honom: "Kom in, min herre, kom in till mig, frukta intet." Så gick han då in till henne i tältet och hon svepte över honom med ett täcke.</VERS>
   <VERS vnumber="19">Han sa till henne: "Ge mig litet vatten att dricka, för jag är törstig." Då öppnade hon mjölk- kärlet och gav honom att dricka och svepte sedan igen över honom.</VERS>
   <VERS vnumber="20">Han sa till henne: "Ställ dig vid ingången till tältet. Kommer någon och frågar dig om någon är här, så svara nej."</VERS>
   <VERS vnumber="21">Men Jael, Hebers hustru, grep en tältplugg och tog en hammare i sin hand, gick efter det sakta in till honom och slog pluggen genom tinningen på honom, så att den gick ner i marken. Så dödades han, där han låg försänkt i tung sömn, medtagen av trötthet.</VERS>
   <VERS vnumber="22">I samma stund kom Barak jagande efter Sisera. Då gick Jael ut emot honom och sa till honom: "Kom hit, så ska jag visa dig den man som du söker." När han då gick in till henne, fick han se Sisera ligga död där, med tältpluggen genom tinningen.</VERS>
   <VERS vnumber="23">Så lät Gud på den dagen Jabin, kungen i Kanaan, bli kuvad av Israels barn.</VERS>
   <VERS vnumber="24">Israels barns hand vilade allt tyngre på Jabin, kungen i Kanaan. Till slut förgjorde de Jabin, kungen i Kanaan.</VERS>
  </CHAPTER>
  <CHAPTER cnumber="5">
   <VERS vnumber="1">De sjöngo Debora och Barak, Abinoams son, denna sång:</VERS>
   <VERS vnumber="2">Att härförare tog an i Israel, att folket villigt följde dem -- lova Herren därför!</VERS>
   <VERS vnumber="3">Hör, ni kungar. Lyssnen, ni furstar. Till Herrens ära vill jag, vill jag sjunga, lovsäga Herren, Israels Gud.</VERS>
   <VERS vnumber="4">Herre, när du drog ut från Seir, när du gick fram från Edoms mark, då bävade jorden, då strömmade det från himlen, då strömmade vatten ner från molnen.</VERS>
   <VERS vnumber="5">bergen skälvde inför Herrens ansikte, ja, Sinai inför Herrens, Israels Guds, ansikte.</VERS>
   <VERS vnumber="6">I Samgars dagar, Anats sons, i Jaels dagar lågo vägarna öde. Vandrarna måste färdas svåra omvägar.</VERS>
   <VERS vnumber="7">Inga styresmän fanns, inga fanns mer i Israel, innan du stod upp, Debora, stod upp som en mor i Israel.</VERS>
   <VERS vnumber="8">Man valde sig nya gudar. Då nådde striden fram till portarna. Men ingen sköld, inget spjut var att se hos de fyrtio tusen i Israel.</VERS>
   <VERS vnumber="9">Mitt hjärta tillhör Israels hövdingar och dem bland folket, som villigt följde.</VERS>
   <VERS vnumber="10">Ja, lova Herren. Ni som riden på vita åsninnor, ni som sitten hemma på mattor och ni som vandren på vägen, tala härom.</VERS>
   <VERS vnumber="11">När man under rop skiftar byte mellan vattenhoarna, då lovprisar man där Herrens rättfärdiga gärningar, att han i rättfärdighet regerar i Israel. Då drog Herrens folk ner till portarna.</VERS>
   <VERS vnumber="12">Upp, upp, Debora! Upp, upp, sjung din sång! Stå upp, Barak. Ta dig fångar, du Abinoams son.</VERS>
   <VERS vnumber="13">Då satte folkets kvarleva de tappre till anförare, Herren satte mig till anförare över hjältarna.</VERS>
   <VERS vnumber="14">Från Efraim kom män som hade rotfäst sig i Amalek. Benjamin följde dig och blandade sig med dina skaror. Ned från Makir drog hövdingar iväg och från Sebulon män som bar anförarstav.</VERS>
   <VERS vnumber="15">Furstarna i Isaskar slöto sig till Debora. Likasom Isaskar, så gjorde också Barak. Ned i dalen skyndade man i dennes spår. Bland Rubens ätter höllos stora rådslag.</VERS>
   <VERS vnumber="16">Men varför satt du kvar ibland dina fållor och lyssnade till flöjtspel vid hjordarna? Ja, av Rubens ätter fördes stora överläggningar.</VERS>
   <VERS vnumber="17">Gilead stannade på andra sidan Jordan. Dan varför -- dröjer han ännu vid skeppen? Aser satt kvar vid havets strand, vid sina vikar stannade han.</VERS>
   <VERS vnumber="18">Men Sebulon var ett folk som utlämnade sitt liv åt döden, Naftali likaså, på stridsfältets höjder.</VERS>
   <VERS vnumber="19">Kungar drog fram och krigade ja, då krigade Kanaans kungar vid Taanak, invid Megiddos vatten. Men byte av silver vann de inte.</VERS>
   <VERS vnumber="20">Från himlen fördes strid, stjärnorna krigade från sina banor mot Sisera.</VERS>
   <VERS vnumber="21">Bäcken Kison ryckte dem bort, urtidsbäcken, bäcken Kison. Gå fram, min själ, med makt!</VERS>
   <VERS vnumber="22">Då stampade hästarnas hovar, när deras tappra ryttare jagade framåt, framåt.</VERS>
   <VERS vnumber="23">Förbannen Meros, säger Herrens ängel, ja, förbannen dess inbyggare, för att de inte kom Herren till hjälp, Herren till hjälp bland hjältarna.</VERS>
   <VERS vnumber="24">Välsignad ska vara Jael framför andra kvinnor, Hebers hustru, kainéens, välsignad framför alla kvinnor som bor i tält!</VERS>
   <VERS vnumber="25">Vatten begärde han. Då gav hon honom mjölk, gräddmjölk bar hon fram i högtidsskålen.</VERS>
   <VERS vnumber="26">Sin hand räckte hon ut efter tältpluggen, sin högra hand efter arbetshammaren med den slog hon Sisera och krossade hans huvud, spräckte hans tinning och genomborrade den.</VERS>
   <VERS vnumber="27">Vid hennes fötter sjönk han ihop, föll omkull och blev liggande. Ja, vid hennes fötter sjönk han ihop och föll omkull. Där han sjönk ihop, där föll han dödsslagen.</VERS>
   <VERS vnumber="28">Ut genom fönstret skådade hon och ropade, Siseras mor, ut genom gallret: "Varför dröjer väl hans vagn att komma? Varför är de så senfärdiga, hans vagnshästars fötter?"</VERS>
   <VERS vnumber="29">Då svara de klokaste av hennes hovtärnor och själv ger hon sig detsamma svaret:</VERS>
   <VERS vnumber="30">"Förvisso vann de byte, som de nu utskifta: en flicka, ja, två åt envar av männen, byte av praktvävnader för Siseras räkning, byte av praktvävnader, brokiga tyger. En präktig duk, ja, två brokiga dukar för de fångnas halsar."</VERS>
   <VERS vnumber="31">Så ska alla dina fiender förgås, o Herre. Men de som älskar honom ska likna solen, när den går upp i hjältekraft. Landet hade nu ro i fyrtio år.</VERS>
  </CHAPTER>
  <CHAPTER cnumber="6">
   <VERS vnumber="1">Men när Israels barn gjorde vad ont var i Herrens ögon, gav Herren dem i Midjans hand, i sju år.</VERS>
   <VERS vnumber="2">Midjans hand blev Israel så övermäktig, att Israels barn till skydd mot Midjan gjorde sig de hålor som nu är att se i bergen, men också grottorna och bergfästena.</VERS>
   <VERS vnumber="3">Så ofta israeliterna hade sått, drog midjaniterna, amalekiterna och österlänningarna upp emot dem</VERS>
   <VERS vnumber="4">och slog läger där och överföllo dem och fördärvade landets gröda ända fram emot Gasa. De lämnade inga livsmedel kvar i Israel, inga får, oxar eller åsnor.</VERS>
   <VERS vnumber="5">För de drog dit med sin boskap och sina tält och kom så talrika som gräshoppor. De själva och deras kameler var oräkneliga. De föll in i landet för att fördärva det.</VERS>
   <VERS vnumber="6">Så kom Israel i stort elände genom Midjan. Då ropade Israels barn till Herren.</VERS>
   <VERS vnumber="7">När Israels barn ropade till Herren för Midjans skull,</VERS>
   <VERS vnumber="8">sände Herren en profet till Israels barn. Han sa till dem: "Så säger Herren, Israels Gud: Jag själv har fört er upp ur Egypten och hämtat er ut ur slavhuset.</VERS>
   <VERS vnumber="9">Jag har räddat er från egyptiernas hand och från alla era förtryckares hand. Jag har förjagat dem för er och gett er deras land.</VERS>
   <VERS vnumber="10">Jag sa till er: Jag är Herren, er Gud. Ni ska inte frukta de gudar som dyrkas av amoréerna, i vilkas land ni bon. Men ni ville inte höra min röst.</VERS>
   <VERS vnumber="11">Herrens ängel kom och satte sig under terebinten vid Ofra, som tillhörde abiesriten Joas. Dennes son Gideon höll då på att klappa ut vete i vinpressen, för att bärga det undan Midjan.</VERS>
   <VERS vnumber="12">För honom visade sig nu Herrens ängel och sa till honom: "Herren är med dig, du tappre stridsman."</VERS>
   <VERS vnumber="13">Gideon svarade honom: "Ack min herre, om Herren är med oss, varför har då allt detta kommit över oss? Var är alla hans under, om vilka våra fäder har förtäljt för oss och sagt: 'Se, Herren har fört oss upp ur Egypten'? Nu har ju Herren förskjutit oss och gett oss i Midjans våld."</VERS>
   <VERS vnumber="14">Då vände sig Herren till honom och sa: "Gå iväg i denna din kraft och rädda Israel ur Midjans våld. Se, jag har sänt dig."</VERS>
   <VERS vnumber="15">Han svarade honom: "Ack Herre, varmed kan jag rädda Israel? Min ätt är ju den oansenligaste i Manasse och jag själv den ringaste i min fars hus."</VERS>
   <VERS vnumber="16">Herren sa till honom: "Jag vill vara med dig, så att du ska slå Midjan, som var det en enda man."</VERS>
   <VERS vnumber="17">Men han svarade honom: "Om jag har hittat nåd för dina ögon, så låt mig få ett tecken att det är du som talar med mig.</VERS>
   <VERS vnumber="18">Gå inte bort härifrån, innan jag har kommit tillbaka till dig och hämtat ut min offergåva och lagt fram den för dig." Han sa: "Jag vill stanna, till dess du kommer igen."</VERS>
   <VERS vnumber="19">Då gick Gideon in och tillredde en killing, men också osyrat bröd av en efa mjöl. Efter det la han köttet i en korg och hällde spadet i en kruka. Sedan bar han ut det till honom under terebinten och satte fram det.</VERS>
   <VERS vnumber="20">Men Guds ängel sa till honom: Ta köttet och det osyrade brödet och lägg det på berghällen där och gjut spadet över det." Han gjorde så.</VERS>
   <VERS vnumber="21">Herrens ängel räckte ut staven som han hade i sin hand och rörde med dess ända vid köttet och det osyrade brödet. Då kom eld ut ur klippan och förtärde köttet och det osyrade brödet. Så försvann Herrens ängel ur hans åsyn.</VERS>
   <VERS vnumber="22">Då såg Gideon att det var Herrens ängel. Gideon sa: "Ve mig, Herre, Herre, eftersom jag nu har sett Herrens ängel ansikte mot ansikte!"</VERS>
   <VERS vnumber="23">Men Herren sa till honom: "Frid ska vara med dig, frukta inte. Du ska inte dö."</VERS>
   <VERS vnumber="24">Då byggde Gideon där ett altare åt Herren och kallade det Herren är frid. Det finns kvar fortfarande i det abiesritiska Ofra.</VERS>
   <VERS vnumber="25">Den natten sa Herren till honom: "Ta den tjur som tillhör din far och den andra sjuåriga tjuren. Riv sedan ner det Baalsaltare som tillhör din far och hugg sönder Aseran som står därinvid.</VERS>
   <VERS vnumber="26">Bygg efter det upp ett altare åt Herren, din Gud, överst på denna fasta plats och uppför det på övligt sätt. Ta så den andra tjuren och offra den till brännoffer på styckena av Aseran som du har huggit sönder."</VERS>
   <VERS vnumber="27">Då tog Gideon tio av sina tjänare med sig och gjorde som Herren sa sagt till honom. Men eftersom han fruktade att göra det om dagen, av rädsla för sin fars hus och för männen i staden, gjorde han det om natten.</VERS>
   <VERS vnumber="28">Tidigt följande morgon fick mannen i staden se att Baals altare låg nedbrutet, att Aseran därinvid var sönderhuggen och att den andra tjuren hade blivit offrad som brännoffer på det nyuppbyggda altaret.</VERS>
   <VERS vnumber="29">Då sa de till varandra: "Vem har gjort detta?" När de frågade och gjorde efterforskningar, fick de veta att Gideon, Joas son, hade gjort det.</VERS>
   <VERS vnumber="30">Då sa männen i staden till Joas: "För ut din son, han måste dö. För han har brutit ner Baals altare och han har också huggit sönder Aseran som stod därinvid."</VERS>
   <VERS vnumber="31">Men Joas svarade alla som stod omkring honom: "Vill ni utföra Baals sak, vill ni komma honom till hjälp? Den som vill utföra hans sak, han ska bli dödad innan nästa morgon. Är han Gud, så ska han själv utföra sin sak, eftersom denna har brutit ner hans altare.</VERS>
   <VERS vnumber="32">Härav kallade man honom då Jerubbaal, i det man sa: "Baal utföre sin sak mot honom, eftersom han har brutit ner hans altare."</VERS>
   <VERS vnumber="33">Midjaniterna, amalekiterna och österlänningarna hade alla tillhopa församlat sig och gått över floden och lägrat sig i Jisreels dal.</VERS>
   <VERS vnumber="34">Men Gideon hade blivit beklädd med Herrens Andes kraft. Han stötte i basun och abiesriterna samlades och följde efter honom.</VERS>
   <VERS vnumber="35">Han skickade omkring budbärare i hela Manasse, så att också de övriga samlades och följde efter honom. Likaledes skickade han budbärare till Aser, Sebulon och Naftali och dessa drog då också upp, de andra till mötes.</VERS>
   <VERS vnumber="36">Gideon sa till Gud: "Om du verkligen vill genom min hand rädda Israel, som du har lovat,</VERS>
   <VERS vnumber="37">så se nu här: jag lägger denna avklippta ull på tröskplatsen. Ifall dagg kommer bara på ullen, under det att marken annars överallt stannar kvar torr, då vet jag att du genom min hand ska rädda Israel, som du har lovat."</VERS>
   <VERS vnumber="38">Det blev så, för när han tidigt dagen efter det kramade ur ullen, kunde han av den pressa ut så mycket dagg, att en hel skål blev full med vatten.</VERS>
   <VERS vnumber="39">Men Gideon sa till Gud: "Låt din ilska inte upptändas mot mig, för att jag talar ännu en enda gång. Låt mig få försöka bara en gång till med ullen: gör nu så, att bara ullen stannar kvar torr, under det att dagg kommer annars överallt på marken."</VERS>
   <VERS vnumber="40">Gud gjorde så den natten. Bara ullen var torr, men annars hade dagg kommit överallt på marken.</VERS>
  </CHAPTER>
  <CHAPTER cnumber="7">
   <VERS vnumber="1">Tidigt följande morgon drog Jerubbaal, det är Gideon, iväg med allt folket som följde honom och de slog läger vid Harodskällan. Han hade då midjaniternas läger norr om sig, från Morehöjden ner i dalen.</VERS>
   <VERS vnumber="2">Men Herren sa till Gideon: "Folket som har följt dig är för talrikt för att jag skulle vilja ge Midjan i deras hand. För Israel kunde då berömmer sig mot mig och säga: 'Min egen hand har räddat mig.'</VERS>
   <VERS vnumber="3">Låt för det nu utropa för folket och säga: Om någon fruktar och är rädd, så ska han vända tillbaka hem och skynda bort från Gileads berg." Då vände tjugotvå tusen man av folket tillbaka, så att bara tio tusen man stannade kvar.</VERS>
   <VERS vnumber="4">Men Herren sa till Gideon: "Folket är ännu för talrikt. För dem ner till vattnet, så ska jag där göra ett urval av dem åt dig. Den om vilken jag då säger till dig: 'Han ska gå med dig', han får gå med dig, men var och en om vilken jag säger till dig: 'Han ska inte gå med dig', han får inte gå med."</VERS>
   <VERS vnumber="5">Så tog han då folket ner till vattnet. Herren sa till Gideon: "Alla som läppjar av vattnet, som hunden gör, dem ska du ställa för sig och likaså alla som faller ner på knä för att dricka."</VERS>
   <VERS vnumber="6">Då befanns antalet av dem som hade läppjat av vattnet, genom att med handen föra det till munnen, vara tre hundra man. Allt det övriga folket hade fallit ner på knä för att dricka vatten.</VERS>
   <VERS vnumber="7">Herren sa till Gideon: "Med de tre hundra män som har läppjat av vattnet ska jag rädda er och ge Midjan i din hand. Allt det andra folket ska bege sig hem, var och en till sitt."</VERS>
   <VERS vnumber="8">Då tog hans folk till sig sitt munförråd och sina basuner, efter det lät han alla de andra israeliterna gå hem, var och en till sin hydda. Han behöll bara de tre hundra männen. Midjaniternas läger hade han nedanför sig i dalen.</VERS>
   <VERS vnumber="9">Herren sa den natten till honom: "Stå upp och dra ner i lägret, för jag har gett det i din hand.</VERS>
   <VERS vnumber="10">Men om du fruktar för att dra dit, så ska du gå tidigare med din tjänare Pura ner till lägret</VERS>
   <VERS vnumber="11">och höra efter, vad man där talar. Sedan ska du få mod till att dra dit och bryta in i lägret." Så gick han då med sin tjänare Pura ner till förposterna i lägret.</VERS>
   <VERS vnumber="12">Midjaniterna, amalekiterna och alla österlänningarna lågo där i dalen, talrika som gräshoppor. Deras kameler var oräkneliga, talrika som sanden på havets strand.</VERS>
   <VERS vnumber="13">Då nu Gideon kom dit, höll en man just på att berätta en dröm för en annan. Han sa: "Jag har nyss haft en dröm. Jag tyckte att en kornbrödskaka kom rullande in i midjaniternas läger. Den kom ända fram till tältet och slog emot det, så att det föll och vände upp och ner på det och tältet blev så liggande."</VERS>
   <VERS vnumber="14">Då svarade den andre och sa: "Detta betyder inget annat än israeliten Gideons, Joas sons, svärd. Gud har gett Midjan och hela lägret i hans hand."</VERS>
   <VERS vnumber="15">När Gideon hörde denna dröm förtäljas och hörde dess uttydning, föll han ner och tillbad. Efter det vände han tillbaka till Israels läger och sa: "Stån upp, för Herren har gett midjaniternas läger i er hand.</VERS>
   <VERS vnumber="16">Han delade sina tre hundra män i tre hopar och gav alla basuner i händerna, men också tomma krukor, med facklor inne i krukorna.</VERS>
   <VERS vnumber="17">Han sa till dem: "Sen på mig och gör som jag. Så snart jag har kommit till utkanten av lägret, ska ni göra som jag gör.</VERS>
   <VERS vnumber="18">När nämligen jag och alla som jag har med mig stöta i basunerna, ska också ni stöta i basunerna runt omkring hela lägret och ropa: 'För Herren och för Gideon!'"</VERS>
   <VERS vnumber="19">Så kom nu Gideon och de hundra män, som han hade med sig, till utkanten av lägret, när den mellersta nattväkten ingick. Man hade just ställt ut vakterna. Då stötte de i basunerna och krossade krukorna som de hade i sina händer.</VERS>
   <VERS vnumber="20">De tre hoparna stötte i basunerna och slog sönder krukorna. De fattade med vänstra handen i facklorna och med högra handen i basunerna och stötte i dem. De ropade: "Herrens och Gideons svärd!"</VERS>
   <VERS vnumber="21">Men de stod stilla, var och en på sin plats, runt omkring lägret. Då började alla i lägret att löpa hit och dit och skria och fly.</VERS>
   <VERS vnumber="22">När de stötte i de tre hundra basunerna, vände Herren den enes svärd mot den andre i hela lägret. De som var i lägret flydde ända till Bet-Hasitta, åt Serera till, ända till stranden vid Abel-Mehola, förbi Tabbat.</VERS>
   <VERS vnumber="23">Åter samlades israeliterna, från Naftali och Aser och från hela Manasse och förföljde midjaniterna.</VERS>
   <VERS vnumber="24">Gideon hade sänt omkring budbärare i hela Efraims bergsbygd och låtit säga: "Dragen ner mot Midjan och besätten i deras väg vattendragen ända till Bet-Bara, liksom Jordan." Så samlades alla Efraims män och besatte vattendragen ända till Bet-Bara, liksom Jordan.</VERS>
   <VERS vnumber="25">De tog två midjanitiska hövdingar, Oreb och Seeb, till fånga och dödade Oreb vid Orebsklippan och Seeb dödade de vid Seebspressen och förföljde så midjaniterna. Men Orebs och Seebs huvuden tog de över till Gideon på andra sidan Jordan.</VERS>
  </CHAPTER>
  <CHAPTER cnumber="8">
   <VERS vnumber="1">Men Efraims män sa till honom: "Hur har du kunnat handla så mot oss? Varför bådade du inte upp oss, när du drog ut till strid mot Midjan?" De for häftigt ut mot honom.</VERS>
   <VERS vnumber="2">Han svarade dem: "Vad har jag då uträttat i jämförelse med er? Är inte Efraims efterskörd bättre än Abiesers vinbärgning?</VERS>
   <VERS vnumber="3">I er hand var det som Gud gav de midjanitiska hövdingarna Oreb och Seeb. Vad har jag kunnat uträtta i jämförelse med er?" Då han så talade, stillades deras ilska mot honom.</VERS>
   <VERS vnumber="4">När sedan Gideon kom till Jordan, gick han över och de tre hundra män som han hade med sig. De var trötta av förföljandet.</VERS>
   <VERS vnumber="5">Han sa för det till männen i Suckot: "Ge några kakor bröd åt folket som följer mig, för de är trötta. Se, jag är nu i färd med att förfölja Seba och Salmunna, de midjanitiska kungarna."</VERS>
   <VERS vnumber="6">Men de överste i Suckot svarade: "Har du då redan Seba och Salmunna i ditt våld, eftersom du fordrar att vi ska ge bröd åt din här?"</VERS>
   <VERS vnumber="7">Gideon sa "Nåväl. När Herren, ger Seba och Salmunna i min hand, ska jag söndertröska ert kött med ökentörnen och tistlar."</VERS>
   <VERS vnumber="8">Så drog han vidare därifrån upp till Penuel och talade på samma sätt till dem som var där. Männen i Penuel gav honom samma svar som männen i Suckot hade givit.</VERS>
   <VERS vnumber="9">Då sa han också till männen i Penuel: "När jag kommer välbehållen tillbaka, ska jag riva ner detta torn."</VERS>
   <VERS vnumber="10">Men Seba och Salmunna befann sig i Karkor och hade sin här hos sig, ungefär femton tusen man, allt som var kvar av österlänningarnas hela här. För de stupade utgjorde ett hundra tjugo tusen svärdbeväpnade män.</VERS>
   <VERS vnumber="11">Gideon drog upp på karavanvägen, öster om Noba och Jogbeha och överföll hären, där den låg sorglös i sitt läger.</VERS>
   <VERS vnumber="12">Seba och Salmunna flydde, men han satte efter dem. Han tog de två midjanitiska kungarna Seba och Salmunna till fånga och skingrade hela hären.</VERS>
   <VERS vnumber="13">När efter det Gideon, Joas son, vände tillbaka från striden, ner från Hereshöjden,</VERS>
   <VERS vnumber="14">fick han fatt på en ung man, en av invånarna i Suckot och utfrågade honom och han måste skriva upp åt honom de överste i Suckot och de äldste där, sjuttiosju män.</VERS>
   <VERS vnumber="15">När han sedan kom till männen i Suckot, sa han: "Se här är nu Seba och Salmunna, om vilka ni hånfullt saden till mig: 'Har du redan Seba och Salmunna i ditt våld, eftersom du fordrar att vi ska ge bröd åt dina trötta män?'"</VERS>
   <VERS vnumber="16">Efter det lät han gripa de äldste i staden och tog ökentörnen och tistlar och lät männen i Suckot få känna dem.</VERS>
   <VERS vnumber="17">Tornet i Penuel rev han ner och dödade männen i staden.</VERS>
   <VERS vnumber="18">Till Seba och Salmunna sa han: "Hurudana var de män som ni dödade på Tabor?" De svarade: "De var liksom dig. Var och en såg ut som en kungason."</VERS>
   <VERS vnumber="19">Han sa: "Då var det mina bröder, min mors söner. Så sant Herren lever: om ni hade låtit dem leva, skulle jag inte har dräpt er."</VERS>
   <VERS vnumber="20">Sedan sa han till Jeter, sin förstfödde: "Stå upp och dräp dem." Men pojken drog inte ut sitt svärd, för han var försagd, eftersom han ännu var bara en gosse.</VERS>
   <VERS vnumber="21">Då sa Seba och Salmunna: "Stå upp, du själv och stöt ner oss. För sådan mannen är, sådan är också hans styrka." Så stod då Gideon upp och dödade Seba och Salmunna. Han tog för sin räkning de prydnader som satt på deras kamelers halsar.</VERS>
   <VERS vnumber="22">Israeliterna sa till Gideon: "Råd du över oss och som du men också sedan din son och din sonson. För du har räddat oss ur Midjans hand."</VERS>
   <VERS vnumber="23">Men Gideon svarade dem: "Jag vill inte bestämma över er och min son ska inte heller bestämma över er, utan Herren ska bestämma över er."</VERS>
   <VERS vnumber="24">Gideon sa ytterligare till dem: "Ett vill jag dock begära av er: var och en av er ska ge mig den näsring han har fått som byte." För midjaniterna bar näsringar av guld, eftersom de var ismaeliter.</VERS>
   <VERS vnumber="25">De svarade: "Ja, vi vill ge dig dem." De bredde ut ett kläde och var och en kastade på detta den näsring han hade fått som byte.</VERS>
   <VERS vnumber="26">Guldringarna, som han hade begärt, befanns väga ett tusen sju hundra siklar i guld -- detta förutom de halsprydnader, de örhängen och de purpurröda kläder som de midjanitiska kungarna hade burit och förutom de kedjor som hade suttit på deras kamelers halsar.</VERS>
   <VERS vnumber="27">Gideon lät därav göra en efod och satte upp den i sin stad, Ofra. Hela Israel lopp där i trolös avfällighet efter den. Den blev för Gideon och hans hus till en snara.</VERS>
   <VERS vnumber="28">Så blev nu Midjan kuvat under Israels barn och upplyfte inte mer sitt huvud. Landet hade ro i fyrtio år, så länge Gideon levde.</VERS>
   <VERS vnumber="29">Men Jerubbaal, Joas son, gick hem och stannade sedan i sitt hus.</VERS>
   <VERS vnumber="30">Gideon hade sjuttio söner, som hade utgått från hans länd, för han ägde många hustrur.</VERS>
   <VERS vnumber="31">En bihustru som han hade i Sikem födde honom också en son. Denne gav han namnet Abimelek.</VERS>
   <VERS vnumber="32">Gideon, Joas son, dog i en god ålder och blev begraven i sin far Joas grav i det abiesritiska Ofra</VERS>
   <VERS vnumber="33">Men när Gideon var död, började Israels barn igen i trolös avfällighet löpa efter Baalerna. De gjorde Baal-Berit till gud åt sig.</VERS>
   <VERS vnumber="34">Israels barn tänkte inte på Herren, sin Gud, som hade räddat dem från alla deras fienders hand runt omkring.</VERS>
   <VERS vnumber="35">Inte heller visade de Jerubbaals, Gideons, hus någon kärlek, till gengäld för allt det goda som han hade gjort mot Israel.</VERS>
  </CHAPTER>
  <CHAPTER cnumber="9">
   <VERS vnumber="1">Men Abimelek, Jerubbaals son, gick bort till sin mors bröder i Sikem och talade till dem och till alla som var besläktade med hans morfaders hus och sa:</VERS>
   <VERS vnumber="2">"Talen så till alla Sikems borgare: Vilket är bäst för er: att sjuttio män, alla Jerubbaals söner, bestämma över er, eller att en enda man bestämmer över er? Kom också ihåg att jag är ert kött och ben."</VERS>
   <VERS vnumber="3">Då talade hans mors bröder till hans förmån allt detta inför alla Sikems borgare. Dessa blev vunna för Abimelek, för de tänkte: "Han är ju vår bror."</VERS>
   <VERS vnumber="4">De gav honom sjuttio siklar silver ur Baal-Berits tempel. För dessa hyrde Abimelek löst folk och äventyrare, vilkas anförare han blev.</VERS>
   <VERS vnumber="5">Efter det gick han till sin fars hus i Ofra och dödade där sina bröder, Jerubbaals söner, sjuttio män och detta på en och samma sten. Dock blev Jotam, Jerubbaals yngste son, vid liv, för han hade gömt sig.</VERS>
   <VERS vnumber="6">Sedan samlades alla Sikems borgare och alla som bodde i Millo och gick iväg och gjorde Abimelek till kung vid Vård-terebinten invid Sikem.</VERS>
   <VERS vnumber="7">När man berättade detta far Jotam, gick han iväg och ställde sig på toppen av berget Gerissim och höjde sin röst och ropade och sa till dem: "Hör mig, ni Sikems borgare, för att Gud också ska höra er.</VERS>
   <VERS vnumber="8">Träden gick en gång iväg för att smörja en kung över sig. De sa till olivträdet: 'Bli du kung över oss'</VERS>
   <VERS vnumber="9">Men olivträdet svarade dem: 'Skulle jag avstå från min fetma, som både gudar och människor ära mig för och gå bort för att svaja över de andra träden?'</VERS>
   <VERS vnumber="10">Då sa träden till fikonträdet: 'Kom du och bli kung över oss.'</VERS>
   <VERS vnumber="11">Men fikonträdet svarade dem: 'Skulle jag avstå från min sötma och min goda frukt och gå bort för att svaja över de andra träden?'</VERS>
   <VERS vnumber="12">Då sa träden till vinträdet: 'Kom du och bli kung över oss.'</VERS>
   <VERS vnumber="13">Men vinträdet svarade dem: 'Skulle jag avstå från min vinmust, som gör både gudar och människor glada och gå bort för att svaja över de andra träden?'</VERS>
   <VERS vnumber="14">Då sa alla träden till törnbusken: 'Kom du och bli kung över oss.'</VERS>
   <VERS vnumber="15">Törnbusken svarade träden: 'Om det är er uppriktiga mening att smörja mig till kung över er, så kom och tagen er tillflykt under min skugga. Om inte, så ska eld gå ut ur törnbusken och förtära cedrarna på Libanon.'</VERS>
   <VERS vnumber="16">Så hör nu: om ni har förfarit riktigt och redligt i det att ni har gjort Abimelek till kung och om ni har förfarit väl mot Jerubbaal och hans hus och har vedergällt honom efter hans gärningar --</VERS>
   <VERS vnumber="17">för ni vet att min far krigade för er och vågade sitt liv för att rädda er från Midjans hand,</VERS>
   <VERS vnumber="18">under det att ni däremot i dag har rest er upp mot min fars hus och dräpt hans söner, sjuttio män, på en och samma sten och gjort Abimelek, hans tjänstekvinnas son, till kung över Sikems borgare, eftersom han är er bror --</VERS>
   <VERS vnumber="19">om ni alltså denna dag har förfarit riktigt och redligt mot Jerubbaal och hans hus, då ska ni glädja er över Abimelek och han ska också glädja sig över er.</VERS>
   <VERS vnumber="20">varom inte, så ska eld gå ut från Abimelek och förtära Sikems borgare och dem som bor i Millo och från Sikems borgare och från dem som bor i Millo ska eld gå ut och förtära Abimelek."</VERS>
   <VERS vnumber="21">Jotam skyndade sig undan och flydde bort till Beer och där bosatte han sig för att vara i säkerhet för sin bror Abimelek.</VERS>
   <VERS vnumber="22">När Abimelek hade härskat över Israel i tre år,</VERS>
   <VERS vnumber="23">sände Gud en tvedräktsande mellan Abimelek och Sikems borgare, så att Sikems borgare avföll från Abimelek.</VERS>
   <VERS vnumber="24">Detta hände, för att våldet mot Jerubbaals sjuttio söner skulle bli hämnat och för att deras blod skulle komma över deras bror Abimelek som dödade dem, men också över Sikems borgare, som lämnade honom understöd, så att han kunde döda sina bröder.</VERS>
   <VERS vnumber="25">För att skada honom la Sikems borgare nu folk i försåt på bergshöjderna och dessa plundrade alla som drog vägen fram därförbi. Detta blev berättat för Abimelek.</VERS>
   <VERS vnumber="26">Men Gaal, Ebeds son, kom nu dit med sina bröder och de drog in i Sikem. Sikems borgare fattade förtroende för honom.</VERS>
   <VERS vnumber="27">Så hände sig en gång att de gick ut på fältet och avbärgade sina vingårdar och pressade druvorna och höll en glädjefest och de gick så in i sin guds hus och åt och drucko och uttalade förbannelser över Abimelek.</VERS>
   <VERS vnumber="28">Gaal, Ebeds son, sa: "Vad är Abimelek och vad är Sikem, eftersom vi ska tjäna honom? Han är ju Jerubbaals son och Sebul är hans tillsyningsman. Nej, tjänen män som härstammar från Hamor, Sikems fader. Varför skulle vi tjäna denne?</VERS>
   <VERS vnumber="29">Ack om jag hade detta folk under min vård! Då skulle jag driva bort Abimelek." ni fråga om Abimelek sa han: "Föröka din här och dra ut."</VERS>
   <VERS vnumber="30">Men när Sebul, hövitsmannen i staden, fick höra vad Gaal, Ebeds son, hade sagt, upptändes hans vrede.</VERS>
   <VERS vnumber="31">Han skickade listeligen bud till Abimelek och lät säga: "Se, Gaal, Ebeds son och hans bröder har kommit till Sikem och de hålla just nu på att uppvigla staden mot dig.</VERS>
   <VERS vnumber="32">Bryt för det nu upp om natten, du med ditt folk och lägg dig i bakhåll på fältet.</VERS>
   <VERS vnumber="33">Sedan ska du i morgon bittida, när solen går upp, störta fram mot staden. När han då med sitt folk drar ut mot dig, ska du göra med honom vad tillfället ger vid handen."</VERS>
   <VERS vnumber="34">Då bröt Abimelek med allt sitt folk upp om natten och de la sig i bakhåll mot Sikem, i fyra hopar.</VERS>
   <VERS vnumber="35">Gaal, Ebeds son, kom ut och ställde sig vid ingången till stadsporten. I detsamma bröt Abimelek med sitt folk fram från bakhållet.</VERS>
   <VERS vnumber="36">När då Gaal såg folket, sa han till Sebul: "Se, där kommer folk ner från bergshöjderna." Men Sebul svarade honom: "Det är skuggan av bergen, som för dina ögon ser ut som människor."</VERS>
   <VERS vnumber="37">Gaal tog igen till orda och sa: "Jo, där kommer folk ner från Mittelhöjden och en annan hop kommer på vägen från Teckentydarterebinten."</VERS>
   <VERS vnumber="38">Då sa Sebul till honom: "Var är nu din stortalighet, du som sa: 'Vad är Abimelek, eftersom vi ska tjäna honom?' Se, här kommer det folk som du så föraktade. Dra nu ut och strid mot dem.</VERS>
   <VERS vnumber="39">Så drog då Gaal ut i spetsen för Sikems borgare och gav sig i strid med Abimelek.</VERS>
   <VERS vnumber="40">Men Abimelek jagade honom på flykten och han flydde undan för honom. Många föll slagna ända fram till stadsporten.</VERS>
   <VERS vnumber="41">Abimelek stannade i Aruma. Men Sebul drev bort Gaal och hans bröder och lät dem inte längre stanna i Sikem.</VERS>
   <VERS vnumber="42">Dagen efter det gick folket ut på fältet. Man berättade detta för Abimelek.</VERS>
   <VERS vnumber="43">Då tog han sitt folk och delade dem i tre hopar och la sig i bakhåll på fältet. När han fick se att folket gick ut ur staden, bröt han upp och anföll dem och nedgjorde dem.</VERS>
   <VERS vnumber="44">Abimelek och de hopar han hade med sig störtade nämligen fram och ställde sig vid ingången till stadsporten. Men de båda andra hoparna störtade fram mot alla som var på fältet och nedgjorde dem.</VERS>
   <VERS vnumber="45">När så Abimelek hade ansatt staden hela den dagen, intog han den och dödade det folk som fanns där Sedan rev han ner staden och beströdde platsen med salt.</VERS>
   <VERS vnumber="46">När besättningen i Sikems torn hörde detta, gick de alla till det fasta valvet i El-Berits tempelbyggnad.</VERS>
   <VERS vnumber="47">När det blev berättat for Abimelek att hela besättningen i Sikems torn hade församlat sig där,</VERS>
   <VERS vnumber="48">gick han med allt sitt folk upp till berget Salmon. Abimelek tog en yxa i sin hand och högg av en trädgren och lyfte upp den och la den på axeln. Han sa till sitt folk: "Gören med hast detsamma som ni har sett mig göra."</VERS>
   <VERS vnumber="49">Då högg också allt folket av var sin gren och följde efter Abimelek och de la grenarna fram till det fasta valvet och tände upp eld till att förbränna valvet och dem som var där. Så omkommo också alla de människor som bodde i Sikems torn, ungefär tusen män och kvinnor.</VERS>
   <VERS vnumber="50">Abimelek drog iväg till Tebes och belägrade Tebes och intog det.</VERS>
   <VERS vnumber="51">Men mitt i staden var ett starkt torn och dit flydde alla män och kvinnor, alla borgare i staden och stängde igen om sig. Sedan stego de upp på tornets tak.</VERS>
   <VERS vnumber="52">Abimelek kom till tornet och angrep det. Han gick fram till porten på tornet för att bränna upp den i eld.</VERS>
   <VERS vnumber="53">Men en kvinna kastade en kvarnsten ner på Abimeleks huvud och bräckte så hans huvudskål.</VERS>
   <VERS vnumber="54">Då ropade han med hast på sin vapendragare och sa till honom: "Dra ut ditt svärd och döda mig, för att man inte ska säga om mig: En kvinna dödade honom." Då genomborrade hans tjänare honom, så att han dog.</VERS>
   <VERS vnumber="55">När nu israeliterna såg att Abimelek var död, gick de hem, var och en till sitt.</VERS>
   <VERS vnumber="56">Alltså lät Gud det onda som Abimelek hade gjort mot sin fader, då han dödade sina sjuttio bröder, komma tillbaka över honom.</VERS>
   <VERS vnumber="57">Allt det onda som Sikems män hade gjort lät Gud också komma tillbaka över deras huvuden. Så gick Jotams, Jerubbaals sons, förbannelse i fullbordan på dem.</VERS>
  </CHAPTER>
  <CHAPTER cnumber="10">
   <VERS vnumber="1">Efter Abimelek uppstod till Israels räddning Tola, son till Pua, son till Dodo, en man från Isaskar. Han bodde i Samir, i Efraims bergsbygd.</VERS>
   <VERS vnumber="2">Han var domare i Israel i tjugotre år. Sedan dog han och blev begraven i Samir.</VERS>
   <VERS vnumber="3">Efter honom uppstod gileaditen Jair. Han var domare i Israel i tjugotvå år.</VERS>
   <VERS vnumber="4">Han hade trettio söner, som brukade rida på trettio åsnor. De hade trettio städer. Dessa kallar man fortfarande Jairs byar och de ligga i Gileads land.</VERS>
   <VERS vnumber="5">Jair dog och blev begraven i Kamon.</VERS>
   <VERS vnumber="6">Men Israels barn gjorde igen vad ont var i Herrens ögon och tjänade Baalerna och Astarterna, men också Arams, Sidons, Moabs, Ammons barns och filistéernas gudar och övergav Herren och tjänade honom inte.</VERS>
   <VERS vnumber="7">Då upptändes Herrens ilska mot Israel och han sålde dem i filistéernas och Ammons barns hand.</VERS>
   <VERS vnumber="8">Dessa plågade Israels barn och agerade våldsamt mot dem det året. I arton år gjorde de så mot alla de israeliter som bodde på andra sidan Jordan, i amoréernas land, i Gilead.</VERS>
   <VERS vnumber="9">Därtill gick Ammons barn över Jordan och gav sig i strid också med Juda, Benjamin och Efraims hus, så att Israel kom i stor nöd.</VERS>
   <VERS vnumber="10">Då ropade Israels barn till Herren och sa: "Vi har syndat mot dig, för vi har övergivit vår Gud och tjänat Baalerna."</VERS>
   <VERS vnumber="11">Men Herren sa till Israels barn: "Har jag inte frälst er från egyptierna, amoréerna, Ammons barn och filistéerna?</VERS>
   <VERS vnumber="12">På samma sätt blev ni förtryckta av sidonierna, amalekiterna och maoniterna. När ni ropade till mig, räddade jag er från deras hand.</VERS>
   <VERS vnumber="13">Men ni har nu övergivit mig och tjänat andra gudar. Därför vill jag inte mer rädda er.</VERS>
   <VERS vnumber="14">Gå bort och ropen till de gudar som ni har utvalt. Låt de rädda er, om ni nu är i nöd.</VERS>
   <VERS vnumber="15">Då sa Israels barn till Herren: "Vi har syndat. Gör du med oss alldeles som du vill. Rädda oss bara nu denna gång."</VERS>
   <VERS vnumber="16">Efter det skaffade de bort från sig de främmande gudarna och tjänade Herren. Då kunde han inte längre lida att se Israels vedermöda.</VERS>
   <VERS vnumber="17">Ammons barn blev uppbådade och slog läger i Gilead. Men Israels barn samlades och slog läger i Mispa.</VERS>
   <VERS vnumber="18">Då sa folket, nämligen de överste i Gilead, till varandra: "Vem vill starta striden mot Ammons barn? Den som det vill ska bli hövding över alla Gileads inbyggare."</VERS>
  </CHAPTER>
  <CHAPTER cnumber="11">
   <VERS vnumber="1">Gileaditen Jefta var en tapper stridsman, men han var son till en sköka. Jeftas far var Gilead.</VERS>
   <VERS vnumber="2">Nu födde också Gileads hustru honom söner. När dessa hans hustrus söner hade växt upp, drevo de ut Jefta och sa till honom: "Du ska inte ta arv i vår fars hus, för du är son till en kvinna som inte är hans hustru."</VERS>
   <VERS vnumber="3">Då flydde Jefta bort från sina bröder och bosatte sig i landet Tob. Där sällade sig löst folk till Jefta och gjorde strövtåg med honom.</VERS>
   <VERS vnumber="4">Någon tid efter det gav Ammons barn sig i strid med Israel.</VERS>
   <VERS vnumber="5">Men när Ammons barn gav sig i strid med Israel, gick de äldste i Gilead iväg för att hämta Jefta från landet Tob.</VERS>
   <VERS vnumber="6">De sa till Jefta: "Kom och bli vår anförare, så ska vi kriga mot Ammons barn."</VERS>
   <VERS vnumber="7">Men Jefta svarade de äldste i Gilead: "Ni har ju hatat mig och drivit mig ut ur min fars hus. Hur kan ni då nu, när ni är i nöd, komma till mig?"</VERS>
   <VERS vnumber="8">De äldste i Gilead sa till Jefta: "Just för det har vi nu kommit tillbaka till dig och du måste gå med oss och kriga mot Ammons barn. För du ska bli hövding över oss, alla Gileads inbyggare."</VERS>
   <VERS vnumber="9">Jefta svarade de äldste i Gilead: "Om ni nu fören mig tillbaka för att kriga mot Ammons barn och Herren ger dem i mitt våld, så vill jag också sedan vara er hövding."</VERS>
   <VERS vnumber="10">Då sa de äldste i Gilead till Jefta: "Herren höre vårt avtal. Förvisso ska vi låta det bli så om du har sagt."</VERS>
   <VERS vnumber="11">Så gick då Jefta med de äldste i Gilead och folket satte honom till hövding och anförare över sig. Jefta uttalade inför Herren i Mispa allt vad han hade sagt.</VERS>
   <VERS vnumber="12">Jefta skickade sändebud till Ammons barns kung och lät säga: "Vad har du med mig att göra, eftersom du har kommit emot mig och angripit mitt land?"</VERS>
   <VERS vnumber="13">Då svarade Ammons barns kung Jeftas sändebud: "När Israel drog upp från Egypten, tog de ju mitt land från Arnon ända till Jabbok och till Jordan. Så ge mig nu detta tillbaka i godo."</VERS>
   <VERS vnumber="14">Åter skickade Jefta sändebud till Ammons barns kung</VERS>
   <VERS vnumber="15">och lät säga till honom: "Så säger Jefta: Israel har inte tagit något land ska vara sig från Moab eller från Ammons barn.</VERS>
   <VERS vnumber="16">För när de drog upp från Egypten och Israel hade tågat genom öknen ända till Röda havet och sedan kommit till Kades,</VERS>
   <VERS vnumber="17">skickade Israel sändebud till kungen i Edom och lät säga: 'Låt mig tåga genom ditt land.' Men kungen i Edom hörde inte på det. De skickade också till kungen i Moab, men han ville inte heller. Då stannade Israel i Kades.</VERS>
   <VERS vnumber="18">Efter det tågade de genom öknen och gick omkring Edoms land och Moabs land och kom öster om Moabs land och slog läger på andra sidan Arnon. De kom inte in på Moabs område, för Arnon är Moabs gräns.</VERS>
   <VERS vnumber="19">Sedan skickade Israel sändebud till Sihon, amoréernas kung, kungen i Hesbon. Israel lät säga till honom: 'Låt oss genom ditt land tåga dit vi skola.'</VERS>
   <VERS vnumber="20">Men Sihon litade inte på Israel och lät dem inte tåga genom sitt land, utan samlade allt sitt folk och de slog läger i Jahas. Där in- lät han sig i strid med Israel.</VERS>
   <VERS vnumber="21">Men Herren, Israels Gud, gav Sihon och allt hans folk i Israels hand, så att de slog dem. Israel intog hela amoréernas land, för dessa bodde då i detta land.</VERS>
   <VERS vnumber="22">De intogo hela amoréernas område, från Arnon ända till Jabbok och från öknen ända till Jordan.</VERS>
   <VERS vnumber="23">Nu, då Herren, Israels Gud, har fördrivit amoréerna för sitt folk Israel, skulle du ta deras land i besittning!</VERS>
   <VERS vnumber="24">Är det inte så: vad din gud Kemos ger dig till egendom, det tar du i besittning? Så ta också vi, närhelst Herren, vår Gud, fördriver ett folk för oss, deras land i besittning.</VERS>
   <VERS vnumber="25">Menar du att du är så mycket förmer än Balak, Sippors sons kungen i Moab? Han dristade ju inte att inlåta sig i tvist med Israel eller ge sig i strid med dem.</VERS>
   <VERS vnumber="26">När Israel nu i tre hundra år har bott i Hesbon och underlydande orter, i Aror och underlydande orter och i alla städer på båda sidor om Arnon, varför har ni då under hela den tiden inte tagit detta från oss?</VERS>
   <VERS vnumber="27">Jag har inte försyndat mig mot dig, men du gör illa mot mig, då du nu överfaller mig. Herren, domaren, ska i dag döma mellan Israels barn och Ammons barn."</VERS>
   <VERS vnumber="28">Men Ammons barns kung hörde inte på vad Jefta lät säga honom genom sändebuden.</VERS>
   <VERS vnumber="29">Då kom Herrens Ande över Jefta. Han tågade genom Gilead och Manasse och tågade så genom Mispe i Gilead och från Mispe i Gilead tågade han fram mot Ammons barn.</VERS>
   <VERS vnumber="30">Jefta gjorde ett löfte åt Herren och sa: "Om du ger Ammons barn i min hand,</VERS>
   <VERS vnumber="31">så lovar jag att vadhelst som ur dörrarna till mitt hus går ut emot mig, när jag välbehållen kommer tillbaka från Ammons barn, det ska höra Herren till och det ska jag offra till brännoffer."</VERS>
   <VERS vnumber="32">Så drog nu Jefta iväg mot Ammons barn för att kriga mot dem. Herren gav dem i hans hand.</VERS>
   <VERS vnumber="33">Han tillfogade dem ett mycket stort nederlag och intog landet från Aroer ända till fram emot Minnit, tjugo städer och ända till Abel-Keramim. Alltså blev Ammons barn kuvade under Israels barn.</VERS>
   <VERS vnumber="34">När sedan Jefta kom hem till sitt hus i Mispa, då gick hans dotter ut emot honom med pukor och dans. Hon var hans enda barn, han hade utom henne varken son eller dotter.</VERS>
   <VERS vnumber="35">I detsamma han nu fick se henne, rev han sönder sina kläder och ropade: "Ve mig, min dotter, du kommer mig att sjunka till jorden, du drar olycka över mig! För jag har öppnat min mun inför Herren till ett löfte och kan inte ta mitt ord tillbaka."</VERS>
   <VERS vnumber="36">Hon svarade honom: "Min fader, har du öppnat din mun inför Herren, så gör med mig enligt din muns tal, eftersom Herren nu har skaffat dig hämnd på dina fiender, Ammons barn."</VERS>
   <VERS vnumber="37">Hon sa ytterligare till sin fader: "Uppfyll dock denna min begäran: unna mig två månader, så att jag får gå iväg ner på bergen och begråta min jungfrudom med mina väninnor.</VERS>
   <VERS vnumber="38">Han svarade: "Du får gå iväg." Han tillät henne att vara borta i två månader. Då gick hon iväg med sina väninnor och grät över sin jungfrudom på bergen.</VERS>
   <VERS vnumber="39">Men efter två månader vände hon tillbaka till sin far och han förfor då med henne efter det löfte han hade gjort. Hon hade inte känt någon man.</VERS>
   <VERS vnumber="40">Sedan blev det en sedvänja i Israel att Israels döttrar år efter år gick iväg för att lovprisa gileaditen Jeftas dotter, under fyra dagar vart år.</VERS>
  </CHAPTER>
  <CHAPTER cnumber="12">
   <VERS vnumber="1">Men Efraims män samlades och drog till Safon. De sa till Jefta: "Varför drog du iväg till strid mot Ammons barn utan att kalla på oss till att tåga med dig? Nu ska vi bränna upp ditt hus och dig själv i eld.</VERS>
   <VERS vnumber="2">Jefta svarade dem: "Jag och mitt folk låg i svår fejd med Ammons barn. Då manade jag er att komma, men ni ville inte rädda mig ur deras hand.</VERS>
   <VERS vnumber="3">När jag såg att ni inte ville rädda mig, tog jag min själ i min hand och drog iväg mot Ammons barn och Herren gav dem i min hand. Varför har ni då nu dragit upp emot mig till att kriga med mig?"</VERS>
   <VERS vnumber="4">Jefta samlade alla Gileads män och gav sig i strid med Efraim. Gileads män slog efraimiterna. Dessa hade nämligen sagt: "Flyktingar från Efraim är ni. Gilead är ett mellanting, varken Efraim eller Manasse."</VERS>
   <VERS vnumber="5">Gileaditerna besatte vadställena över Jordan för efraimiterna. Då nu någon av de efraimitiska flyktingarna sa: "Låt mig komma över", frågade Gileads män honom: "Är du en efraimit?" Om han då svarade nej,</VERS>
   <VERS vnumber="6">så sa de till honom: "Säg 'schibbolet'." Sade han då "sibbolet", för att han inte nog la sig vinn om att uttala ordet rätt, så grep de honom och höggo ner honom där vid vadställena över Jordan. På detta sätt föll vid det tillfället fyrtiotvå tusen efraimiter.</VERS>
   <VERS vnumber="7">Jefta var domare i Israel i sex år. Sedan dog gileaditen Jefta och blev begraven i en av Gileads städer.</VERS>
   <VERS vnumber="8">Efter honom var Ibsan från Bet-Lehem domare i Israel.</VERS>
   <VERS vnumber="9">Han hade trettio söner och trettio döttrar gifte han bort. Han fick också trettio döttrar genom att skaffa hustrur åt sina söner utifrån. Han var domare i Israel i sju år.</VERS>
   <VERS vnumber="10">Sedan dog Ibsan och blev begraven i Bet-Lehem.</VERS>
   <VERS vnumber="11">Efter honom var sebuloniten Elon domare i Israel. I tio år var han domare i Israel.</VERS>
   <VERS vnumber="12">Sedan dog sebuloniten Elon och blev begraven i Ajalon, i Sebulons land.</VERS>
   <VERS vnumber="13">Efter honom var pirgatoniten Abdon, Hillels son, domare i Israel.</VERS>
   <VERS vnumber="14">Han hade fyrtio söner och trettio sonsöner, vilka brukade rida på sjuttio åsnor. Han var domare i Israel i åtta år.</VERS>
   <VERS vnumber="15">Sedan dog pirgatoniten Abdon, Hillels son och blev begraven i Pirgaton i Efraims land, i amalekiternas bergsbygd.</VERS>
  </CHAPTER>
  <CHAPTER cnumber="13">
   <VERS vnumber="1">Men Israels barn gjorde igen vad ont var i Herrens ögon. Då gav Herren dem i filistéernas hand, i fyrtio år.</VERS>
   <VERS vnumber="2">I Sorga levde nu en man av daniternas släkt, vid namn Manoa. Hans hustru var ofruktsam och hade inte fött några barn.</VERS>
   <VERS vnumber="3">Men Herrens ängel visade sig för hustrun och sa till henne: "Se, du är ofruktsam och har inte fött några barn, men du ska bli gravid och föda en son.</VERS>
   <VERS vnumber="4">Ta dig nu till vara, så att du inte dricker vin eller starka drycker inte heller äter något orent.</VERS>
   <VERS vnumber="5">För se, du ska bli gravid och föda en son, på vilkens huvud ingen rakkniv ska komma, för pojken ska vara en Guds nasir allt från moderlivet. Han ska göra begynnelse till att rädda Israel ur filistéernas hand."</VERS>
   <VERS vnumber="6">Då gick hustrun in och berättade detta för sin man och sa: "En gudsman kom till mig. Han såg ut som en Guds ängel, mycket fruktansvärd. Jag frågade honom inte varifrån han var och sitt namn lät han mig inte veta.</VERS>
   <VERS vnumber="7">Han sa till mig: 'Se, du ska bli gravid och föda en son. Drick nu inte vin eller starka drycker och ät inte något orent, för pojken ska vara en Guds nasir, från moderlivet ända till sin död.'"</VERS>
   <VERS vnumber="8">Manoa bad till Herren och sa: "Ack Herre, låt gudsmannen som du skickade hit igen komma till oss, för att han ska lära oss hur vi ska göra med pojken som ska födas."</VERS>
   <VERS vnumber="9">Gud hörde Manoas röst. Guds ängel kom igen till hans hustru, när hon en gång satt ute på marken och hennes man Manoa inte var hos henne.</VERS>
   <VERS vnumber="10">Då skyndade hustrun direkt iväg och berättade det för sin man. Hon sa till honom: "Mannen som kom till mig häromdagen har visat sig för mig."</VERS>
   <VERS vnumber="11">Manoa stod upp och följde sin hustru. När han kom till mannen, frågade han honom: "Är du den man som tidigare talade med min hustru?" Han svarade: "Ja."</VERS>
   <VERS vnumber="12">Då sa Manoa: "När det som du har sagt går i fullbordan, vad är då att iakttaga med gossen? Hur ska man göra med honom?"</VERS>
   <VERS vnumber="13">Herrens ängel svarade Manoa "Din hustru ska ta sig till vara för allt som jag har talat med henne.</VERS>
   <VERS vnumber="14">Hon ska inte äta något som ha vuxit på vinträd och vin eller starka drycker får hon inte dricka, inte heller får hon äta något orent. Allt vad jag har bjudit henne ska hon hålla."</VERS>
   <VERS vnumber="15">Manoa sa till Herrens ängel: "Låt oss få hålla dig kvar, så ska vi tillreda en killing och sätta fram för dig."</VERS>
   <VERS vnumber="16">Men Herrens ängel svarade Manoa: "Om du också håller mig kvar, ska jag dock inte äta av din mat. Men om du vill tillreda ett brännoffer, så offra detta åt Herren." För Manoa förstod inte att det var Herrens ängel.</VERS>
   <VERS vnumber="17">Manoa sa till Herrens ängel: "Vad är ditt namn? Säg oss det, för att vi ska kunna ära dig, när det som du har sagt går i fullbordan."</VERS>
   <VERS vnumber="18">Herrens ängel sa till honom: "Varför frågar du efter mitt namn? Det är alltför underbart."</VERS>
   <VERS vnumber="19">Manoa tog killingen med tillhörande matoffer och la upp den på klippan åt Herren. Då lät han något underbart ske i Manoas och hans hustrus åsyn.</VERS>
   <VERS vnumber="20">När lågan steg upp från altaret mot himlen, for nämligen Herrens ängel upp, i lågan från altaret. Då Manoa och hans hustru såg detta, föll de ner till jorden på sitt ansikte</VERS>
   <VERS vnumber="21">Sedan visade sig Herrens ängel inte mer för Manoa och hans hustru. Då förstod Manoa att det hade varit Herrens ängel.</VERS>
   <VERS vnumber="22">Manoa sa till sin hustru: "Nu måste vi dö, eftersom vi har sett Gud."</VERS>
   <VERS vnumber="23">Men hans hustru svarade honom: "Om Herren hade velat döda oss, så hade han inte tagit emot något brännoffer och matoffer av vår hand och inte låtit oss se allt detta, inte heller hade han nu låtit oss höra sådant."</VERS>
   <VERS vnumber="24">Efter det födde hans hustru en son och gav honom namnet Simson. Gossen växte upp och Herren välsignade honom.</VERS>
   <VERS vnumber="25">Herrens Ande började att verka på honom, medan han var i Dans läger, mellan Sorga och Estaol.</VERS>
  </CHAPTER>
  <CHAPTER cnumber="14">
   <VERS vnumber="1">När Simson en gång gick ner till Timna, fick han där i Timna se en kvinna, en av filistéernas döttrar.</VERS>
   <VERS vnumber="2">När han kom upp därifrån, berättade han det för sin far och mor och sa: "Jag har i Timna sett en kvinna, en av filistéernas döttrar. Henne ska ni nu skaffa mig till hustru."</VERS>
   <VERS vnumber="3">Hans far och mor sa till honom: "Finns då ingen kvinna bland dina bröders döttrar och i hela mitt folk, eftersom du vill gå bort för att skaffa dig en hustru från de oomskurna filistéerna?" Simson sa till sin fader: "Skaffa mig denna, för hon behagar mig."</VERS>
   <VERS vnumber="4">Men hans far och mor visste inte att detta kom från Herren, som sökte sak med filistéerna. På den tiden rådde nämligen filistéerna över Israel.</VERS>
   <VERS vnumber="5">Simson gick med sin far och mor ner till Timna. Men just som de hade hunnit fram till vingårdarna vid Timna, kom ett ungt lejon rytande emot honom.</VERS>
   <VERS vnumber="6">Då föll Herrens Ande över honom och han slet sönder lejonet, som hade han slitit sönder en killing, fastän han inte hade någonting i sin hand. Men han talade inte om för sin far och mor vad han hade gjort.</VERS>
   <VERS vnumber="7">När han så kom dit, talade han med kvinnan. Hon behagade Simson.</VERS>
   <VERS vnumber="8">En tid efter det vände han tillbaka för att hämta henne och vek då av vägen för att se på det döda lejonet. Då fick han i lejonets kropp se en bisvärm med honung.</VERS>
   <VERS vnumber="9">Han skrapade ut honungen i sina händer och åt därav, medan han gick, han kom så till sin far och mor och gav dem och de åto. Men han talade inte om för dem att det var ur lejonets kropp han hade skrapat honungen.</VERS>
   <VERS vnumber="10">När nu hans far kom ner till kvinnan, gjorde Simson där ett gästabud, för så brukade de unga männen göra.</VERS>
   <VERS vnumber="11">När de fick se honom, skaffade de trettio bröllopssvenner, som skulle vara hos honom.</VERS>
   <VERS vnumber="12">Till dem sa Simson: "Jag vill förelägga er en gåta. Om ni under de sju gästabudsdagarna säger mig lösningen på den och gissen rätt, så ska jag ge er trettio fina linneskjortor och trettio högtidsdräkter.</VERS>
   <VERS vnumber="13">Men om ni inte kan säga mig lösningen, så ska ni ge mig trettio fina linneskjortor och trettio högtidsdräkter." De sa till honom: "Förelägg oss din gåta, låt oss höra den."</VERS>
   <VERS vnumber="14">Då sa han till dem: "Från storätaren utgick ätbart, från den grymme kom sötma." Men under tre dagar kunde de inte lösa gåtan.</VERS>
   <VERS vnumber="15">På sjunde dagen sa de då till Simsons hustru: "Locka din man till att säga oss lösningen på gåtan. Eljest ska vi bränna upp dig och din fars hus i eld. Inte har ni väl bjudit oss hit för att utarma oss?"</VERS>
   <VERS vnumber="16">Då låg Simsons hustru över honom med gråt och sa: "Du hatar mig bara och älskar mig alls inte. Du har förelagt mina landsmän en gåta, men mig har du inte sagt lösningen på den." Han svarade henne: "Inte ens åt min far eller min mor har jag sagt lösningen. Skulle jag då säga den åt dig?"</VERS>
   <VERS vnumber="17">Men hon låg över honom med gråt under de sju dagar de höll gästabudet. På sjunde dagen sa han henne lösningen, eftersom hon så hårt ansatte honom. Sedan sa hon lösningen på gåtan åt sina landsmän.</VERS>
   <VERS vnumber="18">Innan solen gick ner på sjunde dagen, gav honom alltså männen i staden det svaret: "Vad är sötare än honung och vad är grymmare än ett lejon?" Men han sa till dem: "Hade ni inte plöjt med min kviga, så hade ni inte gissat min gåta."</VERS>
   <VERS vnumber="19">Herrens Ande kom över honom och han gick ner till Askelon och slog där ihjäl trettio män och tog deras kläder och gav högtidsdräkterna åt dem som hade sagt lösningen på gåtan. Hans ilska upptändes och han vände tillbaka upp till sin fars hus.</VERS>
   <VERS vnumber="20">Då blev Simsons hustru given åt den av hans bröllopssvenner, som han hade haft till sin särskilda följesven.</VERS>
  </CHAPTER>
  <CHAPTER cnumber="15">
   <VERS vnumber="1">En tid därefter, medan veteskörden pågick, ville Simson besöka sin hustru och tog med sig en killing. Han sa: "Låt mig gå in till min hustru i kammaren." Men hennes far ville inte tillåta honom att gå in.</VERS>
   <VERS vnumber="2">hennes far sa: "Jag höll för säkert att du hade fattat hat till henne och för det gav jag henne åt din bröllopssven. Men hon har ju en yngre syster, som är fagrare än hon. Ta denna i stället för den andra."</VERS>
   <VERS vnumber="3">Men Simson svarade dem: "Denna gång är jag utan skuld gent emot filistéerna, om jag gör dem något ont."</VERS>
   <VERS vnumber="4">Simson gick bort och fångade tre hundra rävar. Sedan tog han facklor, band så ihop två och två rävar med svansarna och satte in en fackla mitt emellan de två svansarna.</VERS>
   <VERS vnumber="5">Efter det tände han eld på facklorna och släppte djuren in på filistéernas sädesfält och antände så både sädesskylar och oskuren säd, vingårdar och olivplanteringar.</VERS>
   <VERS vnumber="6">Då nu filistéerna frågade efter vem som hade gjort detta, fick de det svaret: "Det har Simson, timnitens måg, för att denna tog hans hustru och gav henne åt hans bröllopssven." Då drog filistéerna iväg och brände upp både henne och hennes far i eld.</VERS>
   <VERS vnumber="7">Men Simson sa till dem: "Om ni beter er så, ska jag sannerligen inte vila, innan jag har tagit hämnd på er."</VERS>
   <VERS vnumber="8">Han for våldsamt fram med dem, så att de varken kunde gå eller stå. Sedan gick han ner därifrån och bodde i bergsklyftan vid Etam.</VERS>
   <VERS vnumber="9">Då drog filistéerna upp och slog läger i Juda. De spridde sig i Lehi.</VERS>
   <VERS vnumber="10">Juda män sa: "Varför har ni dragit hit mot oss?" De svarade: "Vi har dragit hit för att binda Simson och för att göra mot honom som han har gjort mot oss."</VERS>
   <VERS vnumber="11">Då drog tre tusen män från Juda ner till bergsklyftan vid Etam och sa till Simson: "Du vet ju att filistéerna bestämma över oss. Hur har du då kunnat göra så mot oss?" Han svarade dem: "Såsom de har gjort mot mig, så har jag gjort mot dem."</VERS>
   <VERS vnumber="12">De sa till honom: "Vi har kommit hit för att binda dig och sedan lämna dig i filistéernas hand." Simson sa till dem: "Så ge mig nu er ed på att ni inte själva vill stöta ner mig."</VERS>
   <VERS vnumber="13">De svarade honom: "Nej, vi vill bara binda dig och sedan lämna dig i deras hand, men vi ska inte döda dig." Så bundo de honom med två nya tåg och tog honom upp, bort från klippan.</VERS>
   <VERS vnumber="14">När han nu kom till Lehi, skriade filistéerna och sprungo emot honom. Då kom Herrens Ande över honom och tågen omkring hans armar blev som lintrådar, när de antändas av eld och banden som smälte bort från hans händer.</VERS>
   <VERS vnumber="15">Han fick fatt i en åsnekäke som ännu var frisk. Han räckte ut sin hand och tog den och med den slog han ihjäl tusen män.</VERS>
   <VERS vnumber="16">Sedan sa Simson: "Med åsnekäken slog jag en skara, ja, två. Med åsnekäken slog jag tusen man."</VERS>
   <VERS vnumber="17">När han hade sagt detta, kastade han käken från sig. Man kallade den platsen Ramat-Lehi.</VERS>
   <VERS vnumber="18">Men då han efter det blev mycket törstig, ropade han till Herren och sa: "Du själv har genom din tjänare gett denna stora seger. Nu måste jag dö av törst och så falla i de oomskurnas hand!"</VERS>
   <VERS vnumber="19">Då lät Gud fördjupningen i Lehi öppna sig och därur gick ut vatten, så att han kunde dricka. Hans ande kom tillbaka och han fick liv igen. Därför kallades källan Den ropandes källa i Lehi, som den heter fortfarande.</VERS>
   <VERS vnumber="20">Han var domare i Israel under filistéernas tid, i tjugo år.</VERS>
  </CHAPTER>
  <CHAPTER cnumber="16">
   <VERS vnumber="1">Simson gick till Gasa. Där fick han se en sköka och gick in till henne.</VERS>
   <VERS vnumber="2">När då gasiterna fick höra att Simson hade kommit dit, omringade de platsen och lågo i försåt för honom hela natten vid stadsporten. Men hela natten höll de sig stilla. De tänkte: "Vi vilja vänta till i morgon, när det blir dager. Då ska vi döda honom."</VERS>
   <VERS vnumber="3">Simson låg där fram till midnatt. Men vid midnatt stod han upp och grep ta i stadsportens dörrar och i de båda dörrposterna och ryckte loss dem och bommen och la alltsammans på sina axlar och bar upp det till toppen på det berg som ligger gent emot Hebron.</VERS>
   <VERS vnumber="4">Efter det fattade han kärlek till en kvinna som hette Delila, vid bäcken Sorek.</VERS>
   <VERS vnumber="5">Då kom filistéernas hövdingar upp till henne och sa till henne: "Locka honom till att berätta för dig varav det beror att han är så stark och hur vi ska bli honom övermäktiga, så att vi kan binda honom och kuva honom. Vi vilja då ge dig ett tusen ett hundra siklar silver var."</VERS>
   <VERS vnumber="6">Då sa Delila till Simson: "Säg mig varav det beror att du är så stark och hur man skulle kunna binda och kuva dig."</VERS>
   <VERS vnumber="7">Simson svarade henne: "Om man bunde mig med sju friska sensträngar, som inte hade hunnit torka, så skulle jag bli svag och vore som en vanlig människa."</VERS>
   <VERS vnumber="8">Då bar filistéernas hövdingar till henne sju friska sensträngar, som inte hade hunnit torka. Hon band honom med dem.</VERS>
   <VERS vnumber="9">Men hon hade lagt folk i försåt i den inre kammaren. Sedan ropade hon till honom: "Filistéerna är över dig, Simson!" Då slet han sönder sensträngarna så lätt som en blångarnssnodd slites sönder, när den kommer fram till elden. Alltså hade man ingenting fått veta om hans styrka.</VERS>
   <VERS vnumber="10">Då sa Delila till Simson: "Du har ju bedragit mig och ljugit för mig. Men säg mig nu hur man skulle kunna binda dig."</VERS>
   <VERS vnumber="11">Han svarade henne: "Om man bunde mig med nya tåg, som ännu inte hade blivit begagnade till något, så skulle jag bli svag och vore som en vanlig människa."</VERS>
   <VERS vnumber="12">Då tog Delila nya tåg och band honom med dem och ropade så till honom: "Filistéerna är över dig, Simson!". Folk låg i försåt i den inre kammaren. Men han slet tågen av sina armar, som hade det varit trådar.</VERS>
   <VERS vnumber="13">Då sa Delila till Simson: "Hittills har du bedragit mig och ljugit för mig. Säg mig nu hur man skulle kunna binda dig." Han svarade henne: "Jo, om du vävde in de sju flätorna på mitt huvud i ränningen till din väv."</VERS>
   <VERS vnumber="14">Hon slog alltså fast dem med pluggen och ropade sedan till honom: "Filistéerna är över dig, Simson!" När han då vaknade upp ur sömnen, ryckte han loss vävpluggen och ränningen till väven.</VERS>
   <VERS vnumber="15">Då sa hon till honom: "Hur kan du säga att du har mig kär, du som inte är uppriktig mot mig? Tre gånger har du nu bedragit mig och inte velat säga mig varpå det beror att du är så stark."</VERS>
   <VERS vnumber="16">Då hon nu dag efter dag hårt ansatte honom med denna sin begäran och plågade honom med den, blev han så otålig att han kunde dö,</VERS>
   <VERS vnumber="17">och yppade så för henne hela sin hemlighet och sa till henne: "Ingen rakkniv har kommit på mitt huvud, för jag är en Guds nasir allt från min mors liv. Därför, om man rakar håret av mig, viker min styrka från mig, så att jag blir svag och är som alla andra människor."</VERS>
   <VERS vnumber="18">Då nu Delila insåg att han hade yppat för henne hela sin hemlighet, skickade hon bud och kallade till sig filistéernas hövdingar. Hon lät säga: "Kom hit ännu en gång, för han har nu yppat för mig hela sin hemlighet." Då kom filistéernas hövdingar dit till henne och tog med sig pengarna.</VERS>
   <VERS vnumber="19">Nu lagade hon så, att han somnade in på hennes knän. Sedan hon hade kallat till sig en man som på hennes befallning skar av de sju flätorna på hans huvud, började hon att få makt över honom och hans styrka vek från honom.</VERS>
   <VERS vnumber="20">Efter det ropade hon: "Filistéerna är över dig, Simson!" När han då vaknade upp ur sömnen, tänkte han: "Jag gör mig väl fri, nu som de förra gångerna och skakar mig lös". För han visste inte att Herren hade vikit från honom.</VERS>
   <VERS vnumber="21">Men filistéerna grep honom och stucko ut ögonen på honom. Efter det tog de honom ner till Gasa och bundo honom med kopparfjättrar och han måste mala i fängelset.</VERS>
   <VERS vnumber="22">Men hans huvudhår började igen växa ut, sedan det hade blivit avrakat.</VERS>
   <VERS vnumber="23">Filistéernas hövdingar samlades för att anställa en stor offerfest åt sin gud Dagon och göra sig glada, för de sa: "Vår gud har gett vår fiende Simson i vår hand."</VERS>
   <VERS vnumber="24">När folket såg honom, lovade de likaledes sin gud och sa: "Vår gud har gett vår fiende i vår hand honom som förödde vårt land och slog så många av oss ihjäl."</VERS>
   <VERS vnumber="25">Då nu deras hjärtan hade blivit glada, sa de: "Låt hämta Simson, för att han ska förlusta oss." Simson blev hämtad ur fängelset och måste vara dem till förlustelse. De hade ställt honom mellan pelarna.</VERS>
   <VERS vnumber="26">Men Simson sa till den gosse som höll honom vid handen: "Släpp mig och låt mig komma fram till pelarna som huset vilar på, så att jag får luta mig mot dem."</VERS>
   <VERS vnumber="27">Huset var fullt med män och kvinnor och filistéernas alla hövdingar var där. På taket var ungefär tre tusen män och kvinnor, som såg på, hur Simson förlustade dem.</VERS>
   <VERS vnumber="28">Men Simson ropade till Herren och sa: "Herre, Herre, tänk på mig och styrk mig bara denna gång, o Gud, så att jag får ta hämnd på filistéerna för ett av mina båda ögon."</VERS>
   <VERS vnumber="29">Efter det fattade Simson i de båda mittelpelare som huset vilade på och tog fast ta mot dem. Han fattade i den ena med högra handen och i den andra med vänstra.</VERS>
   <VERS vnumber="30">Simson sa: "Låt jag nu själv dö med filistéerna." Sedan böjde han sig framåt med sådan kraft, att huset föll omkull över hövdingarna och allt folket som fanns där. De som han så dödade vid sin död var fler än de som han hade dödat, medan han levde.</VERS>
   <VERS vnumber="31">Hans bröder och hela hans familj kom dit och tog honom upp med sig och begravde honom mellan Sorga och Estaol, i hans far Manoas grav. Han hade då i tjugo år varit domare i Israel.</VERS>
  </CHAPTER>
  <CHAPTER cnumber="17">
   <VERS vnumber="1">I Efraims bergsbygd levde en man som hette Mika.</VERS>
   <VERS vnumber="2">Han sa till sin mor: "De ett tusen ett hundra silversiklar som blev dig fråntagna och för vilkas skull du uttalade en förbannelse, som jag själv hörde, se, de pengarna finns hos mig. Det var jag som tog dem." Då sa hans mor: "Välsignad ska vara du, min son, av Herren!"</VERS>
   <VERS vnumber="3">Så gav han de ett tusen ett hundra silversiklarna tillbaka åt sin mor. Men hans mor sa: "Härmed helgar jag dessa pengar åt Herren och lämnar dem åt min son, för att han ska låta göra en skuren och en gjuten gudabild. Här lämnar jag dem nu tillbaka åt dig."</VERS>
   <VERS vnumber="4">Men han gav pengarna tillbaka åt sin mor. Då tog hans mor två hundra siklar silver och gav dem åt en guldsmed och han gjorde av det en skuren och en gjuten gudabild, vilka sedan ställdes in i Mikas hus.</VERS>
   <VERS vnumber="5">Mannen Mika hade så ett gudahus. Han lät också göra en efod och husgudar och insatte genom handfyllning en av sina söner till präst åt sig.</VERS>
   <VERS vnumber="6">På den tiden fanns ingen kung i Israel. Var och en gjorde vad honom behagade.</VERS>
   <VERS vnumber="7">I Bet-Lehem i Juda levde då en ung man av Juda släkt. Han var levit och bodde där som främling.</VERS>
   <VERS vnumber="8">Denna man vandrade bort från sin stad, Bet-Lehem i Juda, för att se om han funne någon annan ort där han kunde bo. Under sin färd kom han till Efraims bergsbygd, fram till Mikas hus.</VERS>
   <VERS vnumber="9">Då frågade Mika honom: "Varifrån kommer du?" Han svarade honom: "Jag är en levit från Bet-Lehem i Juda och jag är nu stadd på vandring, för att se om jag finner någon annan ort där jag kan bo."</VERS>
   <VERS vnumber="10">Mika sa till honom: "Stanna kvar hos mig och bli far och präst åt mig, så ska jag årligen ge dig tio siklar silver och vad kläder du behöver och till det din föda." Då följde leviten med honom.</VERS>
   <VERS vnumber="11">Leviten gick in på att stanna hos mannen och han behandlade den unge mannen som sin son.</VERS>
   <VERS vnumber="12">Mika insatte leviten genom handfyllning, så att den unge mannen blev präst åt honom. Han var sedan kvar i Mikas hus.</VERS>
   <VERS vnumber="13">Mika sa: "Nu vet jag att Herren ska göra mig gott, eftersom jag har fått leviten till präst."</VERS>
  </CHAPTER>
  <CHAPTER cnumber="18">
   <VERS vnumber="1">På den tiden fanns ingen kung i Israel. På den tiden sökte sig daniternas stam en arvedel till att bo i, för ända dittills hade inte något område tillfallit den som arvedel bland Israels övriga stammar.</VERS>
   <VERS vnumber="2">Så skickade då Dans barn ur sin släkt fem män, uttagna bland dem, tappra män, från Sorga och Estaol, till att bespeja landet och undersöka det. De sa till dem: "Gå iväg och undersöken landet." Så kom de till Efraims bergsbygd, fram till Mikas hus. Där stannade de över natten.</VERS>
   <VERS vnumber="3">När de nu var vid Mikas hus och kände igen den unge levitens sätt att tala, gick de fram till honom och frågade honom: "Vem har fört dig hit? Vad gör du på detta ställe och hur har du det här?"</VERS>
   <VERS vnumber="4">Han berättade då för dem: "Så och så gjorde Mika med mig. Han gav mig lön och jag blev präst åt honom."</VERS>
   <VERS vnumber="5">Då sa de till honom: "Fråga då Gud, så att vi få vet om den resa som vi är stadda på ska bli lyckosam."</VERS>
   <VERS vnumber="6">Prästen svarade dem: "Gå i frid. Den resa som ni är stadda på står under Herrens beskydd."</VERS>
   <VERS vnumber="7">Då gick de fem männen vidare och kom till Lais. De såg hur folket där bodde i trygghet, på sidoniernas sätt, stilla och trygga och att ingen gjorde någon skada i landet genom att tillvälla sig makten. De bodde långt från sidonierna och hade inget att skaffa med andra människor.</VERS>
   <VERS vnumber="8">När de sedan kom igen till sina bröder i Sorga och Estaol, frågade deras bröder dem: "Vad har ni att säga?"</VERS>
   <VERS vnumber="9">De svarade: "Upp, låt oss dra iväg mot dem! För vi har besett landet och hittat det mycket gott. Skolen då ni sitta stilla? Nej, var inte sena till att tåga iväg, så att ni kom dit och inta landet.</VERS>
   <VERS vnumber="10">När ni kom dit, kom ni till ett folk som känner sig tryggt och landet har utrymme nog. Ja, Gud har gett det i er hand -- en ort där ingen brist är på något som jorden kan bära."</VERS>
   <VERS vnumber="11">Så bröt sex hundra man av daniternas släkt, omgjordade med vapen, upp därifrån, nämligen från Sorga och Estaol.</VERS>
   <VERS vnumber="12">De drog upp och slog läger vid Kirjat-Jearim i Juda. Därför kallar man fortfarande det stället för Dans läger. Det ligger bakom Kirjat-Jearim.</VERS>
   <VERS vnumber="13">Därifrån drog de vidare till Efraims bergsbygd och kom så fram till Mikas hus.</VERS>
   <VERS vnumber="14">De fem män som hade varit iväg för att bespeja Lais land tog då till orda och sa till sina bröder: "Ni ska veta att här i husen finnas en efod och husgudar och en skuren och en gjuten Gudabild. Så betänken nu vad ni bören göra."</VERS>
   <VERS vnumber="15">Då drog de ditfram och kom till den unge levitens hus, till Mikas hus och hälsade honom.</VERS>
   <VERS vnumber="16">Men de sex hundra männen av Dans barn ställde sig vid ingången till porten, omgjordade med sina vapen som de voro.</VERS>
   <VERS vnumber="17">De fem män som hade varit iväg för att bespeja landet gick upp och kom ditin och tog den skurna gudabilden och efoden, men också husgudarna och den gjutna gudabilden, under det att prästen stod vid ingången till porten och de sex hundra vapenomgjordade männen.</VERS>
   <VERS vnumber="18">När nu de fem männen hade gått in i Mikas hus och tagit den skurna gudabilden med efoden och husgudarna och den gjutna gudabilden, sa prästen till dem: "Vad är det ni gören!"</VERS>
   <VERS vnumber="19">De svarade honom: "Tig, lägg handen på din mun och gå med oss och bli far och präst åt oss. Vilket är bäst för dig: att vara präst för en enskild mans hus eller att vara präst för en hel stam och släkt i Israel?"</VERS>
   <VERS vnumber="20">Då blev prästens hjärta glatt och han tog emot efoden och husgudarna och den skurna gudabilden och slöt sig till folket.</VERS>
   <VERS vnumber="21">Sedan vände de sig åt annat håll och gick vidare och lät så kvinnor och barn och boskapen och det dyrbaraste godset föras främst i tåget.</VERS>
   <VERS vnumber="22">Men när Dans barn hade kommit ett långt stycke väg från Mikas hus, upphunnos de av de män som var bosatta i närheten av Mikas hus och som under tiden hade samlat sig.</VERS>
   <VERS vnumber="23">Vid dessas tillrop vände sig nu Dans barn om och frågade Mika: "Vad fattas dig, eftersom du kommer med en sådan hop?"</VERS>
   <VERS vnumber="24">Han svarade: "Ni har tagit de gudar som jag har gjort åt mig, till det också prästen och så går ni er väg. Vad har jag nu mer kvar? Ändå frågen ni mig: 'Vad fattas dig?'!"</VERS>
   <VERS vnumber="25">Men Dans barn sa till honom: "Låt oss inte höra ett ord mer från dig. Eljest kan det hända att några män i förbittring hugga ner er och då blir du orsak till att ni förlora livet, både du själv och ditt husfolk."</VERS>
   <VERS vnumber="26">Efter det fortsatte Dans barn sin väg. När Mika såg att de var starkare än han, vände han om och drog tillbaka hem igen.</VERS>
   <VERS vnumber="27">Sedan de så hade tagit både vad Mika hade låtit förfärdiga och till det hans präst, föll de över folket i Lais, som levde stilla och i trygghet och slog dem med svärdsegg. Men staden brände de upp i eld.</VERS>
   <VERS vnumber="28">Ingen kunde komma den till hjälp, för den låg långt från Sidon och folket i det hade inget att skaffa med andra människor. Den låg i Bet-Rehobs dal. Sedan byggde de igen upp staden och bosatte sig där.</VERS>
   <VERS vnumber="29">De gav staden namnet Dan efter sin far Dan, som var son till Israel. Förut hade staden hetat Lais.</VERS>
   <VERS vnumber="30">Dans barn ställde där upp åt sig den skurna gudabilden. Jonatan, son till Gersom, Manasses son och hans söner var präster åt daniternas stam, ända till dess att landets folk fördes bort i fångenskap.</VERS>
   <VERS vnumber="31">De ställde upp åt sig den skurna gudabild som Mika hade gjort och de hade denna kvar under hela den tid Guds hus var i Silo.</VERS>
  </CHAPTER>
  <CHAPTER cnumber="19">
   <VERS vnumber="1">På den tiden, då ännu ingen kung fanns i Israel, bodde en levitisk man längst uppe i Efraims bergsbygd. Han tog till bihustru åt sig en kvinna från Bet-Lehem i Juda.</VERS>
   <VERS vnumber="2">Men hans bihustru blev honom otrogen och gick från honom till sin fars hus i Bet-Lehem i Juda. Där uppehöll hon sig en tid av fyra månader.</VERS>
   <VERS vnumber="3">Då stod hennes man upp och begav sig iväg efter henne, för att tala vänligt med henne och så föra henne tillbaka. Han hade med sig sin tjänare och ett par åsnor. Hon tog honom då in i sin fars hus och när kvinnans far fick se honom, gick han glad emot honom.</VERS>
   <VERS vnumber="4">Hans svärfader, kvinnans fader, höll honom kvar, så att han stannade hos honom i tre dagar. De åt och drucko och var där nätterna över.</VERS>
   <VERS vnumber="5">När de nu på fjärde dagen stod upp tidigt om morgonen och han gjorde sig redo att resa, sa kvinnans far till sin måg: "Vederkvick dig med ett stycke bröd. Sedan ska ni resa."</VERS>
   <VERS vnumber="6">Då satte de sig ner och åt båda tillsammans och drucko. Efter det sa kvinnans far till mannen: "Beslut dig för att stanna här över natten och låt ditt hjärta vara glatt."</VERS>
   <VERS vnumber="7">När mannen ändå gjorde sig redo att resa, bad hans svärfader honom så enträget, att han ännu en gång stannade kvar där över natten.</VERS>
   <VERS vnumber="8">På femte dagen stod han igen upp tidigt om morgonen för att resa. Då sa kvinnans fader: "Vederkvick dig först och dröjen så till eftermiddagen." Efter det åt de båda tillsammans.</VERS>
   <VERS vnumber="9">När sedan mannen gjorde sig redo att resa med sin bihustru och sin tjänare, sa hans svärfader, kvinnans fader, till honom: "Se, det lider mot kvällen. Stannen kvar över natten, dagen nalkas ju sitt slut. Ja, stanna kvar här över natten och låt ditt hjärta vara glatt. Sedan kan ni i morgon tidigt företaga er färd, så att du får komma hem till din hydda."</VERS>
   <VERS vnumber="10">Men mannen ville inte stanna över natten, utan gjorde sig redo och reste sin väg och kom så fram till platsen mitt emot Jebus, det är Jerusalem. Han hade med sig ett par sadlade åsnor. Hans bihustru följde honom.</VERS>
   <VERS vnumber="11">Då de nu var vid Jebus och dagen var långt framliden, sa tjänaren till sin herre: "Kom, låt oss ta in i denna jebuséstad och stanna där över natten."</VERS>
   <VERS vnumber="12">Men hans herre svarade honom: "Vi ska inte ta in i en främmande stad, där inga israeliter bo. Låt oss dra vidare, fram till Gibea."</VERS>
   <VERS vnumber="13">Han sa ytterligare till sin tjänare: "Kom, låt oss försöka hinna fram till en av orterna här och stanna över natten i Gibea eller Rama."</VERS>
   <VERS vnumber="14">Så drog de vidare. När de var invid Gibea i Benjamin, gick solen ned.</VERS>
   <VERS vnumber="15">Då tog de in där och kom för att stanna över natten i Gibea. När mannen kom ditin, satte han sig på den öppna platsen i staden, men ingen ville ta emot dem i sitt hus över natten.</VERS>
   <VERS vnumber="16">Men då, om aftonen, kom en gammal man från sitt arbete på fältet och denna man var från Efraims bergsbygd och bodde som främling i Gibea. För folket där på orten var benjaminiter.</VERS>
   <VERS vnumber="17">När han nu lyfte upp sina ögon, fick han se den vägfarande mannen på den öppna platsen i staden. Då sa den gamle mannen: "Vart ska du resa och varifrån kommer du?"</VERS>
   <VERS vnumber="18">Han svarade honom: "Vi är på genomresa från Bet-Lehem i Juda till den del av Efraims bergsbygd, som ligger längst uppe. Därifrån är jag och jag har gjort en resa till Bet-Lehem i Juda. Nu är jag på väg till Herrens hus, men ingen vill här ta emot mig i sitt hus.</VERS>
   <VERS vnumber="19">Jag har både halm och foder åt våra åsnor, men också bröd och vin åt mig själv och åt din tjänarinna och åt mannen som åtföljer oss, dina tjänare, så att inget fattas oss."</VERS>
   <VERS vnumber="20">Då sa den gamle mannen: "Frid ska vara med dig! Men låt mig få sörja för allt som kan fattas dig. Härute på den öppna platsen ska du inte stanna över natten."</VERS>
   <VERS vnumber="21">Efter det tog han honom till sitt hus och fodrade åsnorna. Sedan de hade tvått sina fötter, åt de och drucko.</VERS>
   <VERS vnumber="22">Under det att de så gjorde sina hjärtan glada, omringades plötsligt huset av männen i staden, onda män, som bultade på dörren. De sa till den gamle mannen, som rådde om huset: "För ut den man som har kommit till ditt hus, så att vi får känna honom."</VERS>
   <VERS vnumber="23">Då gick mannen som rådde om huset ut till dem och sa till dem: "Nej, mina bröder, gör inte så illa. Eftersom nu denna man har kommit in i mitt hus, ska ni inte göra en sådan galenskap.</VERS>
   <VERS vnumber="24">Se, jag har en dotter som är jungfru och han har själv en bihustru. Dem ska jag föra ut, så kan ni kränka dem och göra med dem vad ni finner för gott. Men med denna man ska ni inte göra någon sådan galenskap.</VERS>
   <VERS vnumber="25">Men männen ville inte höra på honom. Då tog mannen sin bihustru och tog henne ut till dem. De kände henne och hanterade henne skändligt hela natten ända till morgonen. Först när morgonrodnaden gick upp, lät de henne gå.</VERS>
   <VERS vnumber="26">Då kom kvinnan mot morgonen och föll ner vid ingången till mannens hus, där hennes herre var och låg så, till dess det blev dager.</VERS>
   <VERS vnumber="27">När nu hennes herre stod upp om morgonen och öppnade dörren till huset och gick ut för att fortsätta sin färd, fick han se sin bihustru ligga vid ingången till huset med händerna på tröskeln.</VERS>
   <VERS vnumber="28">Han sa till henne: "Stå upp och låt oss gå." Men hon gav inget svar. Då tog han och la henne på åsnan. Sedan gjorde mannen sig redo och reste hem till sitt.</VERS>
   <VERS vnumber="29">Men när han hade kommit hem, fattade han en kniv och tog sin bi- hustru och styckade henne, efter benen i hennes kropp, i tolv stycken och skickade styckena omkring över hela Israels land.</VERS>
   <VERS vnumber="30">Var och en som såg detta sa: "Något sådant har inte hänt eller blivit sett allt från den dag då Israels barn drog upp ur Egyptens land ända till denna dag. Överväg detta, rådslå och säg ert ord."</VERS>
  </CHAPTER>
  <CHAPTER cnumber="20">
   <VERS vnumber="1">Då drog alla Israels barn ut och folket samlades som en man, från Dan ända till Beer-Seba, men också från Gileads land, inför Herren i Mispa.</VERS>
   <VERS vnumber="2">De förnämsta i hela folket alla Israels stammar, kom fram i Guds folks församling: fyra hundra tusen svärdbeväpnade ska till fots.</VERS>
   <VERS vnumber="3">Men Benjamins barn fick höra att de övriga israeliterna hade dragit upp till Mispa. Israels barn sa: "Omtalen hur denna ogärning har tillgått."</VERS>
   <VERS vnumber="4">Då tog den levitiske mannen, den mördade kvinnans man, till orda och sa: "Jag och min bihustru kom till Gibea i Benjamin för att stanna där över natten.</VERS>
   <VERS vnumber="5">Då blev jag överfallen av Gibeas borgare. De omringade huset om natten för att våldföra sig på mig. Mig tänkte de dräpa och min bihustru kränkte de, så att hon dog.</VERS>
   <VERS vnumber="6">Då tog jag min bihustru och styckade henne och skickade styckena omkring över Israels arvedels hela område, eftersom de hade gjort en sådan skändlighet och galenskap i Israel.</VERS>
   <VERS vnumber="7">Se, nu är ni alla här, ni Israels barn. Läggen nu fram förslag och råd här på stället."</VERS>
   <VERS vnumber="8">Då stod allt folket upp som en man och sa: "Ingen av oss ska gå hem till sin hydda, ingen ska bege sig hem till sitt hus.</VERS>
   <VERS vnumber="9">Detta är vad vi nu vilja göra med Gibea: vi ska låta lotten gå över det.</VERS>
   <VERS vnumber="10">På vart hundratal i alla Israels stammar ska vi ta ut tio män och på vart tusental hundra och på vart tiotusental tusen, för att dessa ska skaffa munförråd åt folket, så att folket, när det kommer till Geba i Benjamin, kan göra med staden som riktigt är för all den galenskap som den har gjort i Israel."</VERS>
   <VERS vnumber="11">Så samlades vid staden alla män i Israel, gemensamt som en man.</VERS>
   <VERS vnumber="12">Israels stammar skickade iväg män till alla Benjamins stammar och lät säga. "Vad är det för en ogärning som har begåtts ibland er!</VERS>
   <VERS vnumber="13">Lämna nu ut de onda män som bor i Gibea, så att vi få döda dem och skaffa bort från Israel vad ont är." Men benjaminiterna ville inte lyssna till sina bröders, de övriga israeliternas, ord.</VERS>
   <VERS vnumber="14">I stället samlades Benjamins barn från sina städer till Gibea, för att dra ut till strid mot de övriga israeliterna.</VERS>
   <VERS vnumber="15">På den dagen mönstrades Benjamins barn, de utgjorde från dessa städer tjugosex tusen svärdbeväpnade män. Vid denna mönstring medräknades inte de som bodde i Gibea, vilka utgjorde sju hundra utvalda män.</VERS>
   <VERS vnumber="16">Bland allt detta folk fanns sju hundra utvalda män som var vänsterhänta. Alla dessa kunde med slungstenen träffa på håret, utan att fela.</VERS>
   <VERS vnumber="17">När Israels män -- Benjamin frånräknad -- mönstrades, utgjorde de fyra hundra tusen svärdbeväpnade män. Alla dessa var krigsmän.</VERS>
   <VERS vnumber="18">Dessa bröt nu upp och drog iväg till Betel och frågade Gud. Israels barn sa: "Vem bland oss ska först dra ut i striden mot Benjamins barn?" Herren svarade: "Juda först."</VERS>
   <VERS vnumber="19">Då bröt Israels barn upp följande morgon och slog läger framför Gibea.</VERS>
   <VERS vnumber="20">Efter det drog Israels män ut till strid mot Benjamin. Israels män ställde upp sig till strid mot dem vid Gibea.</VERS>
   <VERS vnumber="21">Men Benjamins barn drog ut ur Gibea och nedgjorde på den dagen tjugotvå tusen man av Israel.</VERS>
   <VERS vnumber="22">Folket, Israels män, tog dock igen mod till sig och ställde upp sig ännu en gång till strid på samma plats där de hade ställt upp sig första dagen.</VERS>
   <VERS vnumber="23">Israels barn gick nämligen upp och gräto inför Herrens ansikte ända till kvällen. De frågade Herren: "Skall jag ännu en gång inlåta mig i strid med min bror Benjamins barn?" Herren svarade: "Dragen ut mot honom."</VERS>
   <VERS vnumber="24">När så Israels barn dagen efter det ryckte fram mot Benjamins barn,</VERS>
   <VERS vnumber="25">drog också Benjamin på andra dagen ut från Gibea mot Israels barn och nedgjorde av dem ytterligare arton tusen man, alla svärdbeväpnade män.</VERS>
   <VERS vnumber="26">Då drog alla Israels barn upp, allt folket och kom till Betel och gräto och stannade där inför Herrens ansikte och fastade på den dagen ända till kvällen. De offrade brännoffer och tackoffer inför Herrens ansikte.</VERS>
   <VERS vnumber="27">Israels barn frågade Herren (för Guds förbundsark stod på den tiden där,</VERS>
   <VERS vnumber="28">och Pinehas, son till Eleasar, Arons son, gjorde tjänst inför den på den tiden). De sa: "Skall jag ännu en gång dra ut till strid mot min bror Benjamins barn, eller ska jag avstå därifrån?" Herren svarade: "Dragen upp. För i morgon ska jag ge honom i din hand."</VERS>
   <VERS vnumber="29">Då la Israel manskap i bakhåll mot Gibea, runt omkring det.</VERS>
   <VERS vnumber="30">Efter det drog Israels barn upp mot Benjamins barn, på tredje dagen och ställde upp sig i slagordning mot Gibea som de förra gångerna.</VERS>
   <VERS vnumber="31">Benjamins barn drog ut mot folket och blev lockade långt bort från staden. Likasom det hade skett de förra gångerna, fick de i början slå ihjäl några av folket på vägarna (både på den som går upp till Betel och på den som går till Gibea över fältet), kanske ett trettiotal av Israels män.</VERS>
   <VERS vnumber="32">Då tänkte Benjamins barn: "De är slagna av oss, nu som förut." Men Israels barn hade träffat det avtalet: "Vi vilja fly och så locka dem långt bort från staden, ut på vägarna.</VERS>
   <VERS vnumber="33">Alla Israels män hade brutit upp från platsen där de voro och hade ställt upp sig i slagordning vid Baal-Tamar, under det att de israeliter som lågo i bakhåll bröt fram från sin plats vid Maare-Geba.</VERS>
   <VERS vnumber="34">Så kom då tio tusen man, utvalda ur hela Israel, fram gent emot Gibea och striden blev hård, utan att någon visste att olyckan var dem så nära.</VERS>
   <VERS vnumber="35">Herren lät Benjamin bli slagen av Israel och Israels barn nedgjorde av Benjamin på den dagen tjugofem tusen ett hundra man, alla svärdbeväpnade män.</VERS>
   <VERS vnumber="36">Nu såg Benjamins barn att de var slagna. Israels män gav nämligen plats åt Benjamin, för de förlitade sig på bakhållet som de hade lagt mot Gibea.</VERS>
   <VERS vnumber="37">Då skyndade sig de som lågo i bakhåll att falla in i Gibea. De som lågo i bakhåll drog iväg och slog alla invånarna i staden med svärdsegg.</VERS>
   <VERS vnumber="38">Men de övriga israeliterna hade träffat det avtalet med dem som lågo i bakhåll, att dessa skulle låta en tjock rök som tecken stiga upp från staden.</VERS>
   <VERS vnumber="39">Israels män vände alltså ryggen i striden. Men sedan Benjamin i början hade fått slå ihjäl några av Israels man, kanske ett trettiotal och så hade tänkt: "Förvisso är de slagna av oss, nu som i den förra striden",</VERS>
   <VERS vnumber="40">då kom de att vända sig om, vid det att rökpelaren, det avtalade tecknet, började stiga upp från staden. De fick nu se hela staden förvandlad i lågor som slog upp mot himlen.</VERS>
   <VERS vnumber="41">När då Israels män igen vände om, blev Benjamins män förskräckta, för nu såg de att olyckan var dem nära.</VERS>
   <VERS vnumber="42">De vände om för Israels män, bort åt öknen till, men fienderna hann upp dem. De som bodde i städerna där nedgjorde dem som hade kommit mitt emellan.</VERS>
   <VERS vnumber="43">De omringade benjaminiterna, de satte efter dem och trampade ner dem på deras viloplats, ända fram emot Gibea, österut.</VERS>
   <VERS vnumber="44">Så föll av Benjamin arton tusen man, alla tappert folk.</VERS>
   <VERS vnumber="45">Då vände de övriga sig mot öknen och flydde dit, till Rimmons klippa. Men de andra gjorde en efterskörd bland dem på vägarna, fem tusen man och satte så efter dem ända till Gideom och slog av dem två tusen man.</VERS>
   <VERS vnumber="46">Alltså utgjorde de som på den dagen föll av Benjamin tillsammans tjugofem tusen svärdbeväpnade män. Alla dessa var tappert folk.</VERS>
   <VERS vnumber="47">Men av dem som vände sig mot öknen och flydde dit, till Rimmons klippa, hann sex hundra man ditfram. Dessa stannade på Rimmons klippa i fyra månader.</VERS>
   <VERS vnumber="48">Emellertid vände Israels män tillbaka till Benjamins barn och slog dem med svärdsegg, både dem av stadens befolkning, som ännu var oskadda och också boskapen, kort sagt, allt vad de träffade på. Därtill satte de eld på alla städer som de träffade på.</VERS>
  </CHAPTER>
  <CHAPTER cnumber="21">
   <VERS vnumber="1">Men Israels män hade svurit i Mispa och sagt: "Ingen av oss ska ge sin dotter till hustru åt någon benjaminit."</VERS>
   <VERS vnumber="2">Nu kom folket till Betel och stannade där ända till kvällen inför Guds ansikte. De brusto ut i bitter gråt</VERS>
   <VERS vnumber="3">och sa: "Varför, o Herre, Israels Gud, har sådant fått ske i Israel, att i dag en hel stam fattas i Israel?"</VERS>
   <VERS vnumber="4">Dagen efter det stod folket tidigt upp och byggde där ett altare och offrade brännoffer och tackoffer.</VERS>
   <VERS vnumber="5">och Israels barn sa: "Finns någon bland Israels alla stammar, som inte kom upp till Herren med den övriga församlingen?" För man hade svurit en dyr ed, att den som inte ska komma upp till Herren i Mispa skulle straffas med döden.</VERS>
   <VERS vnumber="6">Israels barn ömkade sig över sin bror Benjamin och sa: "Nu har en hel stam blivit borthuggen från Israel.</VERS>
   <VERS vnumber="7">Vad ska vi göra för dem som är kvar, så att de kunna få hustrur? För själva har vi ju svurit vid Herren att inte åt dem ge hustrur av våra döttrar."</VERS>
   <VERS vnumber="8">Då frågade åter: "Finns bland Israels stammar någon som inte kom upp till Herren i Mispa?" Se, från Jabes i Gilead hade ingen kommit till lägret, till församlingen där.</VERS>
   <VERS vnumber="9">För när folket mönstrades, befanns det att ingen av invånarna i Jabes i Gilead var där.</VERS>
   <VERS vnumber="10">Då skickade folket dit tolv tusen av de tappraste männen och lät dessa och sa: "Gå iväg och slån invånarna i Jabes i Gilead med svärdsegg, också kvinnor och barn.</VERS>
   <VERS vnumber="11">Ja, detta är vad ni ska göra: allt mankön och alla de kvinnor som har haft med mankön att skaffa ska ni ge till spillo.</VERS>
   <VERS vnumber="12">Men bland invånarna i Jabes i Gilead fann de fyra hundra unga kvinnor som var jungfrur och inte hade haft med män, med mankön, att skaffa. Dessa tog de då till lägret i Silo i Kanaans land.</VERS>
   <VERS vnumber="13">Sedan skickade hela folket iväg och underhandlade med de benjaminiter som befann sig på Rimmons klippa och tillbjöd dem fred.</VERS>
   <VERS vnumber="14">Så vände nu Benjamin tillbaka. Man gav dem till hustrur de kvinnor från Jabes i Gilead, som man hade låtit leva. Men dessa räckte inte alls till för dem.</VERS>
   <VERS vnumber="15">Folket ömkade sig över Benjamin, eftersom Herren hade gjort en rämna bland Israels stammar.</VERS>
   <VERS vnumber="16">De äldste i folket sa: "Vad ska vi göra med dem som är kvar, så att de kunna få hustrur? För alla kvinnor är ju utrotade ur Benjamin."</VERS>
   <VERS vnumber="17">De sa ytterligare: "De undkomna av Benjamin måste få en egendom, så att inte en stam blir utplånad ur Israel.</VERS>
   <VERS vnumber="18">Men själva kan vi inte åt dem ge hustrur av våra döttrar, för Israels barn har svurit och sagt: Förbannad ska vara den som ger en hustru åt Benjamin."</VERS>
   <VERS vnumber="19">De sa vidare: "En Herren högtid plägar ju hållas år efter år i Silo, som ligger norr om Betel, öster om den väg som går från Betel upp till Sikem och söder om Lebona."</VERS>
   <VERS vnumber="20">De befallde Benjamins barn och sa: "Gå iväg och lägg er i försåt i vingårdarna.</VERS>
   <VERS vnumber="21">När ni då får se Silos döttrar komma ut för att uppföra sina dansar, ska ni komma fram ur vingårdarna och var och en av er ska bland Silos döttrar rycka till sig en som kan bli hans hustru. Efter det ska ni begiva er hem till Benjamins land.</VERS>
   <VERS vnumber="22">Om sedan deras fäder eller deras bröder komma och beklaga sig för oss, ska vi säga till dem: 'Förunna oss dem. För ingen av oss har tagit sig någon hustru i kriget. Ni har ju då inte själva gett dem åt dessa. För i sådant fall hade ni dragit på er skuld.'"</VERS>
   <VERS vnumber="23">Benjamins barn gjorde så och skaffade sig hustrur, liksom många som de själva voro, bland de dansande kvinnor som de stal. Sedan gick de tillbaka till sitt arv och byggde igen upp städerna och bosatte sig i dem.</VERS>
   <VERS vnumber="24">Också de övriga israeliterna gav sig bort därifrån, var och en till sin stam och sin släkt och drog ut därifrån, var och en till sin arvedel.</VERS>
   <VERS vnumber="25">På den tiden fanns ingen kung i Israel. Var och en gjorde vad honom behagade.</VERS>
  </CHAPTER>
 </BIBLEBOOK>
 