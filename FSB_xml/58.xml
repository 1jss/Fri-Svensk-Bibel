<BIBLEBOOK bname="Hebräer" bnumber="58" bsname="Hebreerbrevet">
  <CHAPTER cnumber="1">
   <VERS vnumber="1">Sedan Gud för länge sedan många gånger och på många sätt hade talat till fäderna genom profeterna,</VERS>
   <VERS vnumber="2">har han nu, på det yttersta av denna tid, talat till oss genom sin Son, som han har insatt till arvinge av allt, genom vilken han också har skapat världen.</VERS>
   <VERS vnumber="3">Eftersom han är hans härlighets återsken och hans väsens avbild och genom sin makts ord bär allt, har han -- sedan han hade utfört en rening från synderna -- satt sig på Majestätets högra sida i himlen.</VERS>
   <VERS vnumber="4">Han har blivit så mycket större än änglarna som det namn han har ärvt är förmer än deras.</VERS>
   <VERS vnumber="5">För till vilken av änglarna har han någonsin sagt: "Du är min Son, jag har i dag fött dig" eller: "Jag ska vara hans Far och han ska vara min Son"?</VERS>
   <VERS vnumber="6">På samma sätt säger han, med tanke på den tid då han igen ska låta den först-födde inträda i världen: "Alla Guds änglar ska tillbe honom."</VERS>
   <VERS vnumber="7">Medan han om änglarna säger: "Han gör sina änglar till vindar och sina tjänare till eldslågor",</VERS>
   <VERS vnumber="8">säger han om Sonen: "Gud, din tron stannar kvar alltid och i evighet och rättvisans spira är ditt rikes spira.</VERS>
   <VERS vnumber="9">Du har älskat rättfärdighet och hatat orättfärdighet. Därför, o Gud, har din Gud smort dig med glädjens olja mer än dina medbröder".</VERS>
   <VERS vnumber="10">så ock: "Du, Herre, la i början jordens grund och himlarna är dina händers verk.</VERS>
   <VERS vnumber="11">de ska förgås, men du förbliver. De ska alla nötas ut som en klädnad,</VERS>
   <VERS vnumber="12">och som en mantel ska du hoprulla dem. Såsom en klädnad ska de också bytas om. Men du är densamme och dina år ska inte ha någon ände."</VERS>
   <VERS vnumber="13">Till vilken av änglarna har han någonsin sagt: "Sätt dig på min högra sida, till dess jag har lagt dina fiender dig till en fotapall"?</VERS>
   <VERS vnumber="14">Är de inte alla tjänsteandar, som sändas ut till tjänst för deras skull som ska få räddning till arvedel?</VERS>
  </CHAPTER>
  <CHAPTER cnumber="2">
   <VERS vnumber="1">Därför behöver vi så mycket mer lyssna på det som vi har hört, så att vi inte gå förlorade.</VERS>
   <VERS vnumber="2">För om det ord som talades genom änglar blev beståndande och all överträdelse och olydnad fick sin rättvisa lön,</VERS>
   <VERS vnumber="3">huru ska då vi kunna undkomma, om vi inte ta vara på en sådan frälsning? -- en räddning som ju först förkunnades genom Herren och sedan bekräftades för oss av dem som hade hört honom,</VERS>
   <VERS vnumber="4">varjämte Gud själv ytterligare gav sitt vittnesbörd genom tecken och under och olika kraftgärningar och genom att dela ut helig ande, allt efter sin vilja.</VERS>
   <VERS vnumber="5">För det var inte under änglars välde som han la den världen som kommer, den som vi talar om.</VERS>
   <VERS vnumber="6">Däremot har någon någonstädes betygat och sagt: "Vad är en människa, att du tänker på henne, eller en människoson, att du låter dig vårda om honom?</VERS>
   <VERS vnumber="7">En liten tid lät du honom vara ringare än änglarna, men krönte honom sedan med härlighet och ära och satte honom till herre över dina händers verk.</VERS>
   <VERS vnumber="8">allt la du under hans fötter." När han underlade honom allting, undantog han nämligen inget från att bli honom underlagt -- om vi också ännu inte se allting vara honom underlagt.</VERS>
   <VERS vnumber="9">Men honom som en liten tid hade blivit gjord "ringare än änglarna", honom, Jesus, se vi för sitt dödslidandes skull har blivit krönt med härlighet och ära, för att det genom Guds nåd skulle komma alla till godo att han smakade döden.</VERS>
   <VERS vnumber="10">För den för vilkens skull allting är och genom vilken allting är, honom hövdes det, att när han ville föra många sina barn till härlighet, genom lidanden fullkomna deras frälsnings hövding.</VERS>
   <VERS vnumber="11">Han som helgar och de som bli gjorda heliga har nämligen alla en och samme Fader. Därför skäms han inte för att kalla dem bröder.</VERS>
   <VERS vnumber="12">han säger ju: "Jag ska ropa ut ditt namn för mina bröder, mitt i församlingen ska jag prisa dig".</VERS>
   <VERS vnumber="13">så ock: "Jag vill sätta min förtröstan till honom". Så ock: "Se här är jag och barnen som Gud har gett mig."</VERS>
   <VERS vnumber="14">Då nu barnen hade blivit delaktiga av kött och blod, blev också han på ett liknande sätt delaktig därav, för att han genom sin död skulle göra dens makt om intet, som hade döden i sitt våld, det är djävulen,</VERS>
   <VERS vnumber="15">och göra alla dem fria, som av rädsla för döden hela sitt liv igenom hade varit hemfallna till slaveri.</VERS>
   <VERS vnumber="16">För det är ju inte änglar som han tar sig an. Det är Abrahams säd som han tar sig an.</VERS>
   <VERS vnumber="17">Därför måste han i allt bli lik sina bröder, för att han skulle bli barmhärtig och en trogen överstepräst i sin tjänst inför Gud, till att förlika folkets synder.</VERS>
   <VERS vnumber="18">För genom det, att han har lidit, i det han själv blev frestad, kan han hjälpa dem som frestas.</VERS>
  </CHAPTER>
  <CHAPTER cnumber="3">
   <VERS vnumber="1">Därför, ni heliga bröder, ni som har blivit delaktiga av en himmelsk kallelse, ska ni tänka på vår bekännelses apostel och överstepräst, Jesus,</VERS>
   <VERS vnumber="2">huru han var trogen mot den som hade insatt honom, som Moses var "trogen i hela hans hus".</VERS>
   <VERS vnumber="3">För han har blivit aktad värdig så mycket större härlighet än Moses, som uppbyggaren av ett hus åtnjuter större ära än själva huset.</VERS>
   <VERS vnumber="4">Vart och ett hus bygges ju av någon, men Gud är den som har byggt allt.</VERS>
   <VERS vnumber="5">Väl var Moses "trogen i hela hans hus", som "tjänare", till ett vittnesbörd om vad som framdeles skulle förkunnas.</VERS>
   <VERS vnumber="6">men Kristus var trogen som "son", en son satt över hans hus. Hans hus är vi, såframt vi fram till slutet hålla fast vår frimodighet och vår berömmelse i hoppet.</VERS>
   <VERS vnumber="7">Så säger den helige Ande: "I dag, om ni får höra hans röst,</VERS>
   <VERS vnumber="8">mån ni inte förhärda era hjärtan, som när de förbittrade mig på frestelsens dag i öknen,</VERS>
   <VERS vnumber="9">där era fäder frestade mig och prövade mig, fastän de hade sett mina verk i fyrtio år.</VERS>
   <VERS vnumber="10">Därför blev jag förtörnad på det släktet och sa: 'Alltid fara de vilse med sina hjärtan.' Men de ville inte vet av mina vägar.</VERS>
   <VERS vnumber="11">Så svor jag då i min vrede: De ska inte komma in i min vila."</VERS>
   <VERS vnumber="12">Sen för det till, mina bröder, att inte hos någon bland er finns ett ont otroshjärta, så att han avfaller från den levande Guden,</VERS>
   <VERS vnumber="13">utan förmanen varandra alla dagar, så länge det heter "i dag", för att ingen av er ska bli förhärdad genom syndens makt att bedraga.</VERS>
   <VERS vnumber="14">För vi har blivit delaktiga av Kristus, såframt vi annars fram till slutet hålla fast vår första tillförsikt.</VERS>
   <VERS vnumber="15">När det nu säges: "I dag, om ni får höra hans röst, ska ni inte förhärda era hjärtan, som när de förbittrade mig",</VERS>
   <VERS vnumber="16">vilka var då de som förbittrade honom, fastän de hade hört hans ord? Var det inte alla de som under Moses hade dragit ut ur Egypten?</VERS>
   <VERS vnumber="17">Vilka var de som han var förtörnad på i fyrtio år? Var det inte de som hade syndat, de "vilkas kroppar föll i öknen"?</VERS>
   <VERS vnumber="18">Vilka gällde den ed som han svor, att de "inte skulle komma in i hans vila", vilka, om inte dem som hade varit ohörsamma?</VERS>
   <VERS vnumber="19">Så se vi då att det var för otros skull som de inte kunde komma ditin.</VERS>
  </CHAPTER>
  <CHAPTER cnumber="4">
   <VERS vnumber="1">Eftersom nu ett löfte att få komma in i hans vila ännu står kvar, ska vi alltså med rädsla se till, att inte någon bland er en gång befinnes har blivit efter på vägen.</VERS>
   <VERS vnumber="2">För det glada budskapet har vi tagit emot såväl som de. Men för dem blev det löftesord de fick höra till inget gagn, eftersom det inte genom tron hade blivit upptaget i dem som hörde det.</VERS>
   <VERS vnumber="3">Vi som har kommit till tro, vi få ju komma in i vilan. Det heter också: "Så svor jag då i min vrede: De ska inte komma in i min vila" och detta fastän hans verk stod där färdiga allt från den tid då världen var skapad.</VERS>
   <VERS vnumber="4">För om den sjunde dagen heter det någonstädes så: "Gud vilade på sjunde dagen från alla sina verk".</VERS>
   <VERS vnumber="5">här igen står det  "De ska inte komma in i min vila."</VERS>
   <VERS vnumber="6">Eftersom det alltså står kvar att några ska få komma in i den och eftersom de som först mottogo det glada budskapet för sin ohörsamhets skull inte kom ditin,</VERS>
   <VERS vnumber="7">så bestämmer han genom ordet "i dag" igen en viss dag, nu då han så lång tid efter det säger hos David, som tidigare är nämnt: "I dag, om ni får höra hans röst, ska ni inte förhärda era hjärtan."</VERS>
   <VERS vnumber="8">För om Josua hade fört dem in i vilan, så skulle Gud inte har talat om en annan, senare dag.</VERS>
   <VERS vnumber="9">Alltså står en sabbatsvila ännu igen för Guds folk.</VERS>
   <VERS vnumber="10">För den som har kommit in i hans vila, han har hittat vila från sina arbete, som Gud från sina.</VERS>
   <VERS vnumber="11">Så låt oss nu med all flit sträva efter att få komma in i den vilan, för att ingen må, som de, falla och bli ett varnande exempel på ohörsamhet.</VERS>
   <VERS vnumber="12">För Guds ord är levande och kraftigt och skarpare än något tveeggat svärd och tränger igenom, så att det åtskiljer själ och ande, märg och ben. Det är en domare över hjärtats uppsåt och tankar.</VERS>
   <VERS vnumber="13">Inget skapat är fördolt för honom, utan allt ligger blottat och tydligt för hans ögon. Inför honom ska vi göra räkenskap.</VERS>
   <VERS vnumber="14">Eftersom vi nu har en stor överstepräst, som har farit upp genom himlarna, nämligen Jesus, Guds Son, så låt oss hålla fast vid bekännelsen.</VERS>
   <VERS vnumber="15">För vi har inte en sådan överstepräst som inte kan har medlidande med våra svagheter, utan en som har varit frestad i allting, som vi, dock utan synd.</VERS>
   <VERS vnumber="16">Låtom oss för det med frimodighet gå fram till nådens tron, för att vi ska få medlidande och finna nåd, till hjälp i rätt tid.</VERS>
  </CHAPTER>
  <CHAPTER cnumber="5">
   <VERS vnumber="1">För var och en som ska bli överstepräst uttages bland människor och tillsättes för att till människors bästa göra tjänst inför Gud, genom att bära fram gåvor och offer för synder.</VERS>
   <VERS vnumber="2">Han kan har undseende med de okunniga och vilsefarande, just för att han själv är behäftad med svaghet</VERS>
   <VERS vnumber="3">och, för denna sin svaghets skull, måste offra för sina egna synder likaväl som för folkets.</VERS>
   <VERS vnumber="4">Ingen tar sig själv denna värdighet, utan han måste, som Aron, kallas till det av Gud.</VERS>
   <VERS vnumber="5">Så tog sig inte heller Kristus själv äran att bli överstepräst, utan den äran blev hans genom den som sa till honom: "Du är min Son, jag har i dag fött dig",</VERS>
   <VERS vnumber="6">likasom han också på ett annat ställe säger: "Du är en präst till oändlig tid, efter Melkisedeks sätt."</VERS>
   <VERS vnumber="7">Med starkt rop och tårar frambar han, under sitt kötts dagar, böner och åkallan till den som kunde rädda honom från döden. Han blev bönhörd och tagen ur sin ångest.</VERS>
   <VERS vnumber="8">Så lärde han, fastän han var "Son", lydnad genom sitt lidande.</VERS>
   <VERS vnumber="9">och när han hade blivit fullkomnad, blev han, för alla dem som är honom lydiga, upphovet till oändlig frälsning</VERS>
   <VERS vnumber="10">och hälsades av Gud som överstepräst "efter Melkisedeks sätt".</VERS>
   <VERS vnumber="11">Härom har vi mycket att säga, mycket som är svårt att göra tydligt i ord, eftersom ni har blivit så tröga till att höra.</VERS>
   <VERS vnumber="12">För fastän det kunde vara på tiden att ni själva var lärare, behöves det snarare att man nu igen undervisar er i de allra första grunderna av Guds ord. Det har kommit därhän med er, att ni behöven mjölk i stället för stadig mat.</VERS>
   <VERS vnumber="13">Men om någon är sådan att han ännu måste leva av mjölk, då är han oskicklig att förstå en undervisning om rättfärdighet. Han är ju ännu ett barn.</VERS>
   <VERS vnumber="14">För den stadiga maten tillhör de mogna, dem som genom vanan har sina sinnen övade till att skilja mellan gott och ont.</VERS>
  </CHAPTER>
  <CHAPTER cnumber="6">
   <VERS vnumber="1">Låtom oss för det lämna bakom oss de första grunderna av läran om Kristus och gå framåt mot det som hör till fullkomningen. Låtom oss inte igen lägga grunden med bättring från döda gärningar och med tro på Gud,</VERS>
   <VERS vnumber="2">med undervisning om dop och handpåläggning, om de dödas uppståndelse och en oändlig dom.</VERS>
   <VERS vnumber="3">Ja, detta ska vi göra, såframt Gud annars tillåter det.</VERS>
   <VERS vnumber="4">För dem till vilka ljuset en gång har kommit och som har smakat den himmelska gåvan och blivit delaktiga av helig ande,</VERS>
   <VERS vnumber="5">och som har fått smaka det goda gudsordet och den kommande tidsålderns krafter,</VERS>
   <VERS vnumber="6">men som ändå har avfallit -- dem är det omöjligt att återföra till ny bättring, eftersom de på nytt korsfästa Guds Son åt sig och utsätta honom för bespottelse.</VERS>
   <VERS vnumber="7">Det är ju så, att den jord som indricker regnet, när det titt och ofta strömmar ner över det och som framalstrar växter, dem till nytta för vilkas räkning den brukas, den jorden får välsignelse från Gud.</VERS>
   <VERS vnumber="8">Den igen som bär törne och tistel, den är ingenting värd och är förbannelsen nära och slutet blir att den avbrännes med eld.</VERS>
   <VERS vnumber="9">Men i fråga om er, ni älskade, är vi vissa om vad bättre är och vad som leder till frälsning, om vi också nu tala på detta sätt.</VERS>
   <VERS vnumber="10">För Gud är inte orättvis, så att han glömmer vad ni har verkat och vilken kärlek ni bevisade mot hans namn, då ni tjänade de heliga, som ni ännu gör.</VERS>
   <VERS vnumber="11">Men vår åstundan är att var och en av er visar samma nit att fram till slutet bevara full visshet i sitt hopp,</VERS>
   <VERS vnumber="12">så att ni inte blir tröga, utan blir efterföljare åt dem som genom tro och tålamod få till arvedel vad som är lovat.</VERS>
   <VERS vnumber="13">För när Gud gav löftet åt Abraham, svor han vid sig själv -- eftersom han inte hade någon högre att svära vid --</VERS>
   <VERS vnumber="14">och sa: "Sannerligen, jag ska rikligt välsigna dig och storligen föröka dig."</VERS>
   <VERS vnumber="15">När han tåligt förbidade, fick han så vad som var lovat.</VERS>
   <VERS vnumber="16">Människor svär ju vid den som är högre än de och eden tjänar dem till bekräftelse och gör en ände på all tvist.</VERS>
   <VERS vnumber="17">Därför, när Gud ville för dem som skulle få till arvedel vad löftet innebar ännu kraftigare bevisa oryggligheten av sitt rådslut, la han till det en ed.</VERS>
   <VERS vnumber="18">Så skulle vi genom två oryggliga utsagor, i vilka Gud omöjligen kunde ljuga, få en kraftig uppmuntran, vi som har sökt vår räddning i att hålla fast vid det hopp som ligger framför oss.</VERS>
   <VERS vnumber="19">I det hoppet har vi ett säkert och fast själens ankare, som når innanför förlåten,</VERS>
   <VERS vnumber="20">dit Jesus, som vår förelöpare, har gått in för oss, i det han blev en överstepräst "efter Melkisedeks sätt, till oändlig tid".</VERS>
  </CHAPTER>
  <CHAPTER cnumber="7">
   <VERS vnumber="1">Han Melkisedek, som var kung i Salem och präst åt Gud den Högste -- han som gick Abraham till mötes, när han var stadd på återvägen, sedan han hade slagit kungarna och som välsignade honom,</VERS>
   <VERS vnumber="2">varvid Abraham å sin sida gav honom tionde av allt. Denne, som när man uttyder vad han kallas, är först och främst "rättfärdighetens kung", men bredvid det också "Salems kung", det är "fridens kung",</VERS>
   <VERS vnumber="3">denne som står där utan fader, utan mor och utan släktledning, utan begynnelse på sina dagar och utan ände på sitt liv och likställes med Guds Son -- han stannar kvar en präst för beständigt.</VERS>
   <VERS vnumber="4">Se nu hur stor han är, denna åt vilken vår stamfader Abraham gav tionde av det förnämsta bytet.</VERS>
   <VERS vnumber="5">Medan de av Levis söner, som får prästämbetet, har befallning att enligt lagen ta tionde av folket, det kommer från sina bröder, fastän dessa har utgått från Abrahams länd,</VERS>
   <VERS vnumber="6">tog denne, som inte var av deras släkt, tionde av Abraham och välsignade honom, densamme som hade fått löftena.</VERS>
   <VERS vnumber="7">Nu lär ingen kunna neka att det plägar vara den ringare som mottager välsignelse av den som står högre.</VERS>
   <VERS vnumber="8">Medan det här är dödliga människor som ta tionde, är det där en som får det vittnesbördet att han stannar kvar levande.</VERS>
   <VERS vnumber="9">Genom Abraham har på visst sätt också Levi, som tar tionde, fått ge tionde.</VERS>
   <VERS vnumber="10">för han var ännu i sin stamfaders länd, när Melkisedek gick honom till mötes.</VERS>
   <VERS vnumber="11">Vore det nu så, att fullkomning kunde vinnas genom det levitiska prästadömet -- och på detta var ju folkets lagstiftning byggd -- varför hade det då behövts att en präst av annat slag, "efter Melkisedeks sätt", skulle uppstå, en som inte nämnes "efter Arons sätt"?</VERS>
   <VERS vnumber="12">(Om prästadömet förändras, måste ju med nödvändighet också lagen förändras.)</VERS>
   <VERS vnumber="13">Den som detta sägs om hörde nämligen till en annan stam, en stam från vilken ingen har kommit, som har gjort tjänst vid altaret.</VERS>
   <VERS vnumber="14">För det är en känd sak att han som är vår Herre har trätt fram ur Juda stam. Med avseende på den har Moses inte talat något om präster.</VERS>
   <VERS vnumber="15">Ännu mycket tydligare blir detta, då nu en präst av annat slag uppstår, lik Melkisedek däri,</VERS>
   <VERS vnumber="16">att han har blivit präst inte på grund av en lag som stadgar härstamning efter köttet, utan på grund av en kraft som kommer av oförgängligt liv.</VERS>
   <VERS vnumber="17">Han får nämligen det vittnesbördet: "Du är en präst till oändlig tid, efter Melkisedeks sätt."</VERS>
   <VERS vnumber="18">Så upphäves nu visserligen en föregående stadga, för att den var svag och gagnlös --</VERS>
   <VERS vnumber="19">eftersom lagen inte kunde åstadkomma något fullkomligt -- men ett bättre hopp sättes i stället, ett hopp genom vilket vi få nalkas Gud.</VERS>
   <VERS vnumber="20">I så måtto som detta inte har kommit till stånd utan edlig bekräftelse -- det är nämligen så, att medan de andra har blivit präster utan edlig bekräftelse,</VERS>
   <VERS vnumber="21">har han blivit det med sådan bekräftelse, genom den som sa till honom: "Herren har svurit och ska inte ångra sig: 'Du är en präst till oändlig tid'" --</VERS>
   <VERS vnumber="22">i så måtto är också det förbund bättre, som har Jesus till löftesman.</VERS>
   <VERS vnumber="23">Medan de förra prästerna har behövt bli flera, för att de genom döden hindrades från att stanna kvar i sin tjänst,</VERS>
   <VERS vnumber="24">har däremot han ett oförgängligt prästadöme, eftersom han stannar kvar "till oändlig tid".</VERS>
   <VERS vnumber="25">Därför kan han också till fullo rädda dem som genom honom komma till Gud, för han lever alltid för att mana gott för dem.</VERS>
   <VERS vnumber="26">En sådan överstepräst hövdes oss också att hava, en som vore helig, oskyldig, obesmittad, skild från syndare och upphöjd över himlen,</VERS>
   <VERS vnumber="27">en som inte var dag behövde bära fram offer, som de andra översteprästerna, först för sina egna synder och sedan för folkets. Detta gjorde han nämligen en gång för alla, när han offrade sig själv.</VERS>
   <VERS vnumber="28">För lagen insätter till överstepräster människor som är behäftade med svaghet, men det löftesord, som efter lagens utgivande gavs under edlig bekräftelse, insätter en "Son" som är fullkomnad "till oändlig tid".</VERS>
  </CHAPTER>
  <CHAPTER cnumber="8">
   <VERS vnumber="1">Men en huvudpunkt i vad vi vill säga är detta: Vi har en överstepräst som sitter på högra sidan om Majestätets tron i himlen,</VERS>
   <VERS vnumber="2">för att göra tjänst i det allraheligaste, i det riktiga tabernaklet, vilket Herren har upprättat och inte någon människa.</VERS>
   <VERS vnumber="3">För var och en som blir överstepräst tillsättes för att bära fram gåvor och offer. Därför måste också han ha något att frambära.</VERS>
   <VERS vnumber="4">Om han nu vore på jorden, så vore han inte ens präst, då andra där finnas, som efter lagens bud har att bära fram gåvorna,</VERS>
   <VERS vnumber="5">i det att de tjäna i den helgedom som är en avbild och en skugga av den himmelska. Om en sådan fick också Moses befallning genom en uppenbarelse, när han skulle förfärdiga tabernaklet. "Se till", heter det, "att du gör allt efter den mönsterbild som har blivit dig visad på berget."</VERS>
   <VERS vnumber="6">Men nu har han fått ett så mycket förnämligare ämbete, som han är medlare för ett bättre förbund, vars ordning vilar på bättre löften.</VERS>
   <VERS vnumber="7">För om det förra förbundet hade varit utan brist, så skulle väl plats inte har sökts för ett annat.</VERS>
   <VERS vnumber="8">Men nu förebrår Gud dem och säger: "Se, dagar ska komma, säger Herren, då jag ska sluta ett nytt förbund med Israels hus och med Juda hus.</VERS>
   <VERS vnumber="9">inte ett sådant förbund som det jag gjorde med deras fäder, på den dag då jag tog dem vid handen till att föra dem ut ur Egyptens land. För de stannade inte i mitt förbund och därför frågade inte heller jag efter dem, säger Herren.</VERS>
   <VERS vnumber="10">Nej, detta är det förbund som jag ska sluta med Israels hus i kommande dagar, säger Herren: Jag ska lägga mina lagar i deras sinnen och i deras hjärtan ska jag skriva dem och jag ska vara deras Gud och de ska vara mitt folk.</VERS>
   <VERS vnumber="11">Då ska den ene medborgaren aldrig behöva undervisa den andre, inte den ene bror den andre och säga: 'Lär känna Herren'. För de ska alla känna mig, från den minste bland dem till den störste.</VERS>
   <VERS vnumber="12">För jag ska i nåd förlåta deras missgärningar och deras synder ska jag aldrig mer komma ihåg."</VERS>
   <VERS vnumber="13">När han säger "ett nytt förbund", har han genom gett till känna att det förra är föråldrat. Men det som föråldras och blir gammalt, det är nära att försvinna.</VERS>
  </CHAPTER>
  <CHAPTER cnumber="9">
   <VERS vnumber="1">Nu hade visserligen också det förra förbundet sina gudstjänststadgar och sin jordiska helgedom.</VERS>
   <VERS vnumber="2">För i tabernaklet inrättades ett främre rum, i vilken stod ljusstaken och bordet med skådebröden. Detta rum kallas "det heliga".</VERS>
   <VERS vnumber="3">Men bakom den andra förlåten var ett annat rum i tabernaklet, ett som kallas "det allraheligaste",</VERS>
   <VERS vnumber="4">med ett gyllene rökelsealtare och förbundets ark, på alla sidor överdragen med guld. I denna förvarades ett gyllene ämbar med mannat, men också Arons stav, som hade grönskat och till det förbundets tavlor.</VERS>
   <VERS vnumber="5">Därovanpå stod härlighetskeruber, som överskyggde nådastolen. Men om vart särskilt av dessa föremål är nu inte tillfälle att tala.</VERS>
   <VERS vnumber="6">Så blev detta inrättat. I det främre tabernakelrummet gå prästerna ständigt in och göra vad som hör till gudstjänsten,</VERS>
   <VERS vnumber="7">men i det andra går bara översteprästen in en gång om året och då aldrig utan blod. Han frambär blodet för sig själv och för folkets oavsiktliga synder.</VERS>
   <VERS vnumber="8">Därmed ger den helige Ande till känna att vägen till det allraheligaste ännu inte har blivit visad, så länge det främre tabernakelrummet fortfarande äger bestånd.</VERS>
   <VERS vnumber="9">För detta är en sinnebild som avser den nuvarande tiden och i enlighet härmed frambäras gåvor och offer, vilka dock inte kunna fullkomna, efter samvetets krav, den som förrättar sin gudstjänst,</VERS>
   <VERS vnumber="10">utan bara är utvärtes stadgar -- de såväl som föreskrifterna om mat och dryck och olika tvagningar -- stadgar pålagda fram till dess tiden vore inne för en bättre ordning.</VERS>
   <VERS vnumber="11">Men Kristus kom som överstepräst för det goda som kommer. Genom det större och fullkomligare tabernakel som inte är gjort med händer, det är, som inte tillhör den skapelse som nu är,</VERS>
   <VERS vnumber="12">gick han, inte med bockars och kalvars blod, utan med sitt eget blod, en gång för alla in i det allraheligaste och vann en oändlig förlösning.</VERS>
   <VERS vnumber="13">För om redan blod av bockar och tjurar och aska av en ko, stänkt på dem som har blivit orenade, helgar till utvärtes renhet,</VERS>
   <VERS vnumber="14">huru mycket mer ska inte Kristus blod -- då han nu genom oändlig ande har framburit sig själv som ett felfritt offer åt Gud -- rena våra samveten från döda gärningar till att tjäna den levande Guden!</VERS>
   <VERS vnumber="15">Så är han medlare för ett nytt förbund, för att de som var kallade skulle få det utlovade oändliga arvet, genom det, att en led döden till förlossning från överträdelserna under det förra förbundet.</VERS>
   <VERS vnumber="16">För där ett testamente finns, där måste det styrkas att den som har gjort testamentet är död.</VERS>
   <VERS vnumber="17">Först genom döden blir ju ett testamente giltigt, varemot det inte äger gällande kraft, så länge den som har gjort det ännu lever.</VERS>
   <VERS vnumber="18">Därför har inte heller det förra förbundet blivit invigt utan blod.</VERS>
   <VERS vnumber="19">För sedan alla buden, som de lyda i lagen, hade blivit av Moses kungjorda för allt folket, tog han blod av kalvar och bockar, också med vatten och röd ull och isop och bestänkte såväl själva boken som allt folket</VERS>
   <VERS vnumber="20">och sa: "Detta är förbundets blod, det förbunds som Gud har bestämt för er."</VERS>
   <VERS vnumber="21">Likaledes stänkte han också blod på tabernaklet och på alla de saker som hörde till gudstjänsten.</VERS>
   <VERS vnumber="22">Så renas enligt lagen nästan allting med blod och utan att blod utgjutes ges ingen förlåtelse.</VERS>
   <VERS vnumber="23">Alltså var det nödvändigt att avbilderna av de himmelska tingen renades genom sådana medel. Men de himmelska tingen själva måste renas genom bättre offer än dessa.</VERS>
   <VERS vnumber="24">För Kristus har inte gått in i ett allraheligaste som är gjort med händer och som bara är en efterbildning av det riktiga, utan han har gått in i själva himlen, för att nu gå fram inför Guds ansikte, oss till godo.</VERS>
   <VERS vnumber="25">Inte heller har han gått ditin, för att många gånger offra sig själv, som översteprästen år efter år går in i det allraheligaste, med blod som inte är hans eget.</VERS>
   <VERS vnumber="26">Han hade annars behövt lida många gånger allt från världens begynnelse. I stället har han uppenbarats en enda gång, nu vid tidernas ände, för att genom offret av sig själv utplåna synden.</VERS>
   <VERS vnumber="27">Såsom det är människorna förelagt att en gång dö och sedan dömas,</VERS>
   <VERS vnumber="28">så ska Kristus, sedan han en gång har blivit offrad för att bära mångas synder, för andra gången, utan synd, låta sig ses av dem som väntar på honom, till räddning.</VERS>
  </CHAPTER>
  <CHAPTER cnumber="10">
   <VERS vnumber="1">För lagen innehåller en skugga av det goda som kommer, men framställer inte tingen i deras verkliga gestalt. Därför kan den aldrig genom de offer som ständigt bärs fram, år efter år på samma sätt, fullkomna dem som framträder med sådana.</VERS>
   <VERS vnumber="2">Annars skulle man väl har upphört att offra, då ju de som så förrättade sin gudstjänst inte mer kunde vet med sig någon synd, sedan de en gång hade blivit renade.</VERS>
   <VERS vnumber="3">Men just i offren ligger en årlig påminnelse om synd.</VERS>
   <VERS vnumber="4">För omöjligt är att tjurars och bockars blod skulle kunna borttaga synder.</VERS>
   <VERS vnumber="5">Därför säger han vid sitt inträde i världen: "Slaktoffer och matoffer begärde du inte, men en kropp beredde du åt mig.</VERS>
   <VERS vnumber="6">i brännoffer och syndoffer fann du inte behag.</VERS>
   <VERS vnumber="7">Då sa jag: 'Se, jag kommer -- i bokrullen står om mig -- för att göra din vilja, o Gud.'"</VERS>
   <VERS vnumber="8">Sedan han först har sagt: "Slaktoffer och matoffer, brännoffer och syndoffer begärde du inte och i sådana fann du inte behag" -- och dock frambäras de efter lagen --</VERS>
   <VERS vnumber="9">säger han vidare: "Se, jag kommer för att göra din vilja." Så tar han bort det förra, för att sätta det andra i stället.</VERS>
   <VERS vnumber="10">I kraft av denna "vilja" har vi blivit helgade, genom det, att Jesus Kristus "kropp" en gång för alla har blivit offrad.</VERS>
   <VERS vnumber="11">Alla andra präster stå dag efter dag i sin tjänst och bära fram gång på gång enahanda offer, som dock aldrig kunna borttaga synder.</VERS>
   <VERS vnumber="12">men sedan han har framburit ett enda offer för synderna, sitter han för beständigt på Guds högra sida</VERS>
   <VERS vnumber="13">och väntar nu bara på att "hans fiender ska bli lagda honom till en fotapall".</VERS>
   <VERS vnumber="14">För med ett enda offer har han för beständigt fullkomnat dem som bli helgade.</VERS>
   <VERS vnumber="15">Härom vittnar också den helige Ande för oss. För sedan Herren hade sagt:</VERS>
   <VERS vnumber="16">"Detta är det förbund som jag ska sluta med dem i kommande dagar", säger han: "Jag ska lägga mina lagar i deras hjärtan och i deras sinnen ska jag skriva dem".</VERS>
   <VERS vnumber="17">och vidare: "Deras synder och deras orättfärdiga gärningar ska jag aldrig mer komma ihåg."</VERS>
   <VERS vnumber="18">Men där förlåtelse för dessa är given, där behöves inte mer något offer för synd.</VERS>
   <VERS vnumber="19">Eftersom vi nu, mina bröder, har en fast tillförsikt att få gå in i det allraheligaste i och genom Jesus blod,</VERS>
   <VERS vnumber="20">i det att han åt oss har invigt en ny och levande väg ditin genom förlåten -- det är genom sitt kött --</VERS>
   <VERS vnumber="21">och eftersom vi har en stor överstepräst över Guds hus,</VERS>
   <VERS vnumber="22">så låt oss med uppriktiga hjärtan gå fram i full trosvisshet, bestänkta till våra hjärtan och genom det, renade från ett ont samvete och till kroppen tvagna med rent vatten.</VERS>
   <VERS vnumber="23">Låtom oss oryggligt hålla fast vid hoppets bekännelse, för den som har gett oss löftet, han är trofast.</VERS>
   <VERS vnumber="24">Låtom oss tänka på varandra för att uppliva varandra till kärlek och goda gärningar.</VERS>
   <VERS vnumber="25">låtom oss inte överge vår församlingsgemenskap, som somliga har för sed, utan ska vi förmana varandra -- detta så mycket mer som ni sen hur "dagen" komma.</VERS>
   <VERS vnumber="26">För om vi med berått mod synda, sedan vi har fått kunskapen om sanningen, så återstår inte mer något offer för våra synder,</VERS>
   <VERS vnumber="27">utan bara en förskräcklig väntan på dom och glöden av en eld som ska förtära motståndarna.</VERS>
   <VERS vnumber="28">Den som föraktar Moses lag, han ska "efter två eller tre vittnens utsago" dödas utan barmhärtighet.</VERS>
   <VERS vnumber="29">huru mycket svårare straff tron ni inte då att den ska anses värd, som förtrampar Guds Son och aktar förbundets blod för orent -- det i vilket han har blivit helgad -- och som smädar nådens Ande!</VERS>
   <VERS vnumber="30">Vi vet ju vem han är som sa: "Min är hämnden. Jag ska betala det" och åter: "Herren ska döma sitt folk."</VERS>
   <VERS vnumber="31">Det är förskräckligt att falla i den levande Gudens händer.</VERS>
   <VERS vnumber="32">Men kom ihåg den förgångna tiden, då ni, sedan ljuset hade kommit till er, ståndaktigt uthärdaden mången lidandets kamp</VERS>
   <VERS vnumber="33">och dels själva genom förödmjukelse och misshandling blev gjorda till ett skådespel för världen, dels leden med andra som fick genomgå sådant.</VERS>
   <VERS vnumber="34">För ni har delat de fångnas lidanden och med glädje underkastat er att bli berövade era ägodelar. I vissten nämligen att ni har en egendom som är bättre och blir beståndande.</VERS>
   <VERS vnumber="35">Så kasten nu inte bort er frimodighet, som ju har med sig stor lön.</VERS>
   <VERS vnumber="36">Ni behöven nämligen ståndaktighet för att kunna göra Guds vilja och få vad som är lovat.</VERS>
   <VERS vnumber="37">För "ännu en helt liten tid, så kommer den som ska komma och han ska inte dröja.</VERS>
   <VERS vnumber="38">och min rättfärdige ska leva av tro. Men om någon drar sig undan, så finner min själ inte behag i honom".</VERS>
   <VERS vnumber="39">Dock, vi höra inte till dem som dra sig undan, sig själva till fördärv. Vi höra till dem som tro och så vinna sina själar.</VERS>
  </CHAPTER>
  <CHAPTER cnumber="11">
   <VERS vnumber="1">Men tron är en fast tillförsikt om det som man hoppas, en övertygelse om saker som man inte ser.</VERS>
   <VERS vnumber="2">På grund av den fick ju de gamle sitt vittnesbörd.</VERS>
   <VERS vnumber="3">Genom tron förstå vi att världen har blivit fullbordad genom ett ord av Gud, så att det man ser inte har blivit till av något synligt.</VERS>
   <VERS vnumber="4">Genom tron frambar Abel åt Gud ett bättre offer än Kain och genom den fick han det vittnesbördet att han var rättfärdig, i det Gud själv gav vittnesbörd om hans offergåvor. Genom tron talar han ännu, fastän han är död.</VERS>
   <VERS vnumber="5">Genom tron togs Enok bort, för att han inte skulle se döden. "man såg honom inte mer, för Gud tog honom bort". Innan han togs bort, fick han nämligen det vittnesbördet att han hade täckts Gud.</VERS>
   <VERS vnumber="6">men utan tro är det omöjligt att komma fram till Gud. För den som vill komma till Gud måste tro att han är till och att han lönar dem som försöker honom.</VERS>
   <VERS vnumber="7">Genom tron var det som Noa, sedan han hade fått uppenbarelse om något som man ännu inte såg, i from förtröstan byggde en ark för att rädda sitt hus. Genom den blev han världen till dom och fick till arvedel den rättfärdighet som hör tron till.</VERS>
   <VERS vnumber="8">Genom tron var Abraham lydig, när han blev kallad och han drog så ut till det land som han skulle få till arvedel. Han drog ut, fastän han inte visste vart han skulle komma.</VERS>
   <VERS vnumber="9">Genom tron bosatte han sig som främling i det utlovade landet, som i ett främmande land och bodde i tält med Isak och Jakob, som var hans medarvingar till samma löfte.</VERS>
   <VERS vnumber="10">För han väntade på "staden med de fasta grundvalarna", vars byggmästare och skapare är Gud.</VERS>
   <VERS vnumber="11">Genom tron fick också Sara, fastän överårig, kraft att bli stammoder för en avkomma, i det hon höll den för trovärdig, som hade gett löftet.</VERS>
   <VERS vnumber="12">Därför föddes också av en och samme man, en som var så gott som död, avkomlingar "så talrika som stjärnorna på himlen och som sanden på havets strand, som man inte kan räkna".</VERS>
   <VERS vnumber="13">I tron dogo alla dessa, innan de ännu hade fått vad utlovat var. De hade bara sett det i fjärran och hade hälsat det och bekänt sig vara "gäster och främlingar" på jorden.</VERS>
   <VERS vnumber="14">De som så tala ge ju genom till känna att de söka efter ett fädernesland.</VERS>
   <VERS vnumber="15">Om de hade menat det land som de hade gått ut ifrån, så hade de haft tillfälle att vända tillbaka dit.</VERS>
   <VERS vnumber="16">Men nu stod deras håg till ett bättre, nämligen det himmelska. Därför skäms inte Gud för att kallas deras Gud. För han har format åt dem en stad.</VERS>
   <VERS vnumber="17">Genom tron var det som Abraham frambar Isak som offer, när han blev satt på prov. Ja, sin ende son frambar han som offer, han som hade tagit emot löftena,</VERS>
   <VERS vnumber="18">han till vilken det hade blivit sagt: "Genom Isak är det som säd ska uppkallas efter dig."</VERS>
   <VERS vnumber="19">För han tänkte på att Gud var mäktig att till och med uppväcka från de döda. Från de döda fick han honom också tillbaka, liknelsevis talat.</VERS>
   <VERS vnumber="20">Genom tron gav också Isak sin välsignelse åt Jakob och Esau för kommande tider.</VERS>
   <VERS vnumber="21">Genom tron välsignade den döende Jakob Josefs båda söner och tillbad, lutad mot ändan av sin stav.</VERS>
   <VERS vnumber="22">Genom tron talade Josef, när han låg för döden, om Israels barns uttåg och gav befallning om vad som skulle göras med hans ben.</VERS>
   <VERS vnumber="23">Genom tron blev Moses vid sin födelse dold av sina föräldrar och hölls av dem gömd i tre månader, eftersom de såg att "det var ett vackert barn". De lät inte förskräcka sig av kungens påbud.</VERS>
   <VERS vnumber="24">Genom tron försmådde Moses, sedan han hade blivit stor, att kallas Faraos dotterson.</VERS>
   <VERS vnumber="25">Han ville hellre utstå lidande med Guds folk än för en kort tid leva i syndig njutning.</VERS>
   <VERS vnumber="26">han höll nämligen Kristus förödmjukelse för en större rikedom än Egyptens skatter, för han hade sin blick riktad på lönen.</VERS>
   <VERS vnumber="27">Genom tron övergav han Egypten, utan att låta förskräcka sig av kungens vrede. För genom det, att han som såg den Osynlige kunde han härda ut.</VERS>
   <VERS vnumber="28">Genom tron har han också förordnat om påsken och blodbestrykningen, för att "Fördärvaren", som förgjorde allt förstfött, inte skulle komma vid dem.</VERS>
   <VERS vnumber="29">Genom tron drog de fram genom Röda havet som på torra landet. Men när egyptierna försökte gå samma väg, dränktes de.</VERS>
   <VERS vnumber="30">Genom tron föll Jerikos murar, sedan man i sju dagar hade gått runt omkring dem.</VERS>
   <VERS vnumber="31">Genom tron undgick skökan Rahab att förgås tillsammans med de ohörsamma, eftersom hon hade tagit emot spejarna som vänner.</VERS>
   <VERS vnumber="32">Vad ska jag säga mer? Tiden skulle ju inte räcka till om jag skulle berätta om Gideon, Barak, Simson och Jefta, om David och Samuel och profeterna,</VERS>
   <VERS vnumber="33">om dessa som genom tron besegrade kungariken, övade rättfärdighet, fick löften uppfyllda, tillstoppade lejons gap,</VERS>
   <VERS vnumber="34">dämpade eldens kraft, undkommo svärdets egg, blev starka från att har varit svaga, blev väldiga i krig och drevo främmande härar på flykten.</VERS>
   <VERS vnumber="35">Kvinnor fanns som fick igen sina döda genom deras uppståndelse. Andra lät sig läggas på sträckbänk och ville inte ta emot någon befrielse, i hopp om en så mycket bättre uppståndelse.</VERS>
   <VERS vnumber="36">Andra igen underkastade sig begabberi och gisselslag, till det också bojor och fängelse.</VERS>
   <VERS vnumber="37">de blev stenade, marterade, söndersågade, dödade med svärd. De gick omkring täckta av fårskinn och gethudar, nödställda, misshandlade, plågade,</VERS>
   <VERS vnumber="38">dessa människor som världen inte var värdig att hysa. De irrade omkring i öknar och bergstrakter och levde i hålor och jordkulor.</VERS>
   <VERS vnumber="39">Fastän alla dessa genom tron har fått sitt vittnesbörd, fick de ändå inte vad utlovat var.</VERS>
   <VERS vnumber="40">för Gud hade åt oss utsett något bättre, för att de inte oss förutan skulle bli fullkomnade.</VERS>
  </CHAPTER>
  <CHAPTER cnumber="12">
   <VERS vnumber="1">Alltså, då vi nu har omkring oss en så stor hop av vittnen, ska också vi lägga av allt som är oss till hinder och särskilt synden, som så hårt omsnärjer oss och med uthållighet löpa framåt i den tävlingskamp som är oss förelagd.</VERS>
   <VERS vnumber="2">Låt vi så se på Jesus, trons hövding och fullkomnare, på honom, som i stället för att ta den glädje som låg framför honom, utstod korsets lidande och aktade förödmjukelseen för intet och som nu sitter på högra sidan om Guds tron.</VERS>
   <VERS vnumber="3">Ja, på honom, som har utstått så mycke motsägelse av syndare, på honom ska ni tänka, så att ni inte tröttnen och uppgivens i era själar.</VERS>
   <VERS vnumber="4">Ännu har ni inte stått emot ända till blods, i er kamp mot synden.</VERS>
   <VERS vnumber="5">Ni har alldeles glömt den förmaningens röst som talar med er, som man talar med söner: "Min son, förkasta inte Herrens aga och ge dig inte över, när du tuktas av honom.</VERS>
   <VERS vnumber="6">För den Herren älskar, den agar han och han straffar med riset var son som han har kär."</VERS>
   <VERS vnumber="7">Det är till er fostran som ni får utstå lidande. Gud handlar med er som med söner. För var finns den son som inte blir agad av sin fader?</VERS>
   <VERS vnumber="8">Om ni lämnadens utan aga, medan alla andra finge sin del därav, så var ni oäkta söner och inte äkta.</VERS>
   <VERS vnumber="9">Vidare: vi har haft köttsliga fäder, som agade oss och vi visade respekt för dem. Ska vi då inte mycket mer vara underdåniga andarnas Far, så att vi få leva?</VERS>
   <VERS vnumber="10">De förra agade oss ju för en kort tid, som det syntes dem gott, men han agar oss för vårt verkliga gagn, för att vi ska få del av hans helighet.</VERS>
   <VERS vnumber="11">Väl synes alla aga för tillfället vara inte till glädje, utan till sorg. Men efteråt bär den, för dem som har blivit fostrade med det, en fridsfrukt som är rättfärdighet.</VERS>
   <VERS vnumber="12">Alltså: "stärken maktlösa händer och vacklande knän",</VERS>
   <VERS vnumber="13">och "gören räta stigar för era fötter", så att den fot som haltar inte vrides ur led, utan snarare blir botad.</VERS>
   <VERS vnumber="14">Sök efter frid med alla och efter helgelse. För utan helgelse får ingen se Herren.</VERS>
   <VERS vnumber="15">Se till, att ingen går miste om Guds nåd och att ingen giftig rot skjuter skott och blir till fördärv, så att folket genom det, blir besmittad.</VERS>
   <VERS vnumber="16">sen till, att ingen är en otuktig människa eller ohelig som Esau, han som för en enda maträtt sålde sin förstfödslorätt.</VERS>
   <VERS vnumber="17">Ni vet ju att han också sedermera blev avvisad, när han på grund av arvsrätt ville få välsignelsen. Han kunde nämligen inte vinna någon ändring, fastän han med tårar sökte därefter.</VERS>
   <VERS vnumber="18">För ni har inte kommit till ett berg som man kan ta på, ett som "brann i eld", inte till "töcken och mörker" och storm,</VERS>
   <VERS vnumber="19">inte till "basunljud" och till en "röst" som talade så, att de som hörde den bad att inget ytterligare skulle talas till dem.</VERS>
   <VERS vnumber="20">För de kunde inte härda ut med det påbud som gavs dem: "Också om det är ett djur som kommer vid berget, ska det stenas."</VERS>
   <VERS vnumber="21">Så förskräcklig var den syn man såg, att Moses sa: "Jag är förskräckt och bävar."</VERS>
   <VERS vnumber="22">Nej, ni har kommit till Sions berg och den levande Gudens stad, det himmelska Jerusalem och till änglar i mångtusental,</VERS>
   <VERS vnumber="23">till en högtidsskara och församling av förstfödda söner som är uppskrivna i himlen och till en domare som är allas Gud och till fullkomnade rättfärdigas andar,</VERS>
   <VERS vnumber="24">och till ett nytt förbunds medlare, Jesus och till ett stänkelseblod som talar bättre än Abels blod.</VERS>
   <VERS vnumber="25">Se till, att ni inte visen från er honom som talar. För om dessa inte kunde fly, när de visade från sig honom som här på jorden kungjorde Guds vilja, hur mycket mindre ska då vi kunna det, om vi vända oss från honom som kungör sin vilja från himlen?</VERS>
   <VERS vnumber="26">Hans röst kom då jorden att bäva. Men nu har han lovat och sagt: "Ännu en gång ska jag komma inte bara jorden, utan också himlen att bäva."</VERS>
   <VERS vnumber="27">Dessa ord "ännu en gång" ge till känna att de ting, som kan bäva, skola, eftersom de är skapade, bli förvandlade, för att de ting, som inte kunna bäva, ska bli beståndande.</VERS>
   <VERS vnumber="28">Därför, då vi nu ska få ett rike som inte kan bäva, så låt oss vara tacksamma. På det sättet tjäna vi Gud, honom till behag, med helig rädsla och räddhåga.</VERS>
   <VERS vnumber="29">För "vår Gud är en förtärande eld".</VERS>
  </CHAPTER>
  <CHAPTER cnumber="13">
   <VERS vnumber="1">Stanna fasta i broderlig kärlek.</VERS>
   <VERS vnumber="2">Förgäten inte att bevisa gästvänlighet. För genom gästvänlighet har några, utan att vet det, fått änglar till gäster.</VERS>
   <VERS vnumber="3">Tänk på dem som är fångna, som var ni deras medfångar och tänken på dem som utstå misshandling, eftersom också ni själva har en kropp.</VERS>
   <VERS vnumber="4">Äktenskapet ska hållas i ära bland alla och äkta säng bevaras obesmittad. För otuktiga människor och äktenskapsbrytare ska Gud döma.</VERS>
   <VERS vnumber="5">Var i er handel och liv fria från penningbegär. Låt er nöja med vad ni har. För han har själv sagt: "Jag ska inte lämna dig eller överge dig."</VERS>
   <VERS vnumber="6">Alltså kan vi utmanande säga: "Herren är min hjälpare, jag ska inte frukta. Vad kunna människor göra mig?"</VERS>
   <VERS vnumber="7">Tänk på era lärare, som har talat Guds ord till er. Se hur de slutade sin levnad och efterföljen deras tro.</VERS>
   <VERS vnumber="8">Jesus Kristus är densamme i går och i dag, men också i evighet.</VERS>
   <VERS vnumber="9">Låt er inte vilseföras av olika främmande läror. För det är gott att bli styrkt i sitt hjärta genom nåd och inte genom offermåltider. De som har befattat sig med sådant har inte haft något nytta av det.</VERS>
   <VERS vnumber="10">Vi har ett altare, från vilket de som gör tjänst vid tabernaklet inte har rätt att få något att äta.</VERS>
   <VERS vnumber="11">Det är ju så, att kropparna av de djur, vilkas blod översteprästen bär in i det allraheligaste till försoning för synd, "brännas upp utanför lägret".</VERS>
   <VERS vnumber="12">Därför var det också utanför stadsporten som Jesus utstod sitt lidande, för att han genom sitt eget blod skulle helga folket.</VERS>
   <VERS vnumber="13">Låtom oss alltså gå ut till honom "utanför lägret" och bära hans förödmjukelse.</VERS>
   <VERS vnumber="14">För vi har här ingen varaktig stad, utan söker efter den staden som kommer.</VERS>
   <VERS vnumber="15">Så låt oss då genom honom alltid till Gud "frambära ett lovets offer", det är "en frukt från läppar" som prisar hans namn.</VERS>
   <VERS vnumber="16">Men förgäten inte att göra gott och dela med er, för sådana offer har Gud behag till.</VERS>
   <VERS vnumber="17">Var era lärare hörsamma och böjen er för dem. För de vaka över era själar, eftersom de ska avlägga räkenskap. Låt de då kunna göra det med glädje och inte med suckan, för detta vore er inte nyttigt.</VERS>
   <VERS vnumber="18">Be för oss. För vi tro oss har ett gott samvete, eftersom vi söka att i alla stycken föra en god vandel.</VERS>
   <VERS vnumber="19">Jag uppmanar er att göra detta, så mycket mer som jag hoppas att genom det, dess snarare bli återgiven åt er.</VERS>
   <VERS vnumber="20">Men fridens Gud, som från de döda har återfört vår Herre Jesus, som genom ett oändligt förbunds blod är den store herden för fåren,</VERS>
   <VERS vnumber="21">han fullkomne er i allt det goda, så att ni gör hans vilja. Han verke i oss vad som är välbehagligt inför honom, genom Jesus Kristus. Honom tillhör äran i oändligheternas oändligheter. Amen.</VERS>
   <VERS vnumber="22">Jag ber er, mina bröder: tagen inte illa upp dessa förmaningens ord. Jag har ju också skrivit till er helt kort.</VERS>
   <VERS vnumber="23">Vet att vår bror Timoteus har blivit lösgiven. Om han snart kommer hit, vill jag tillsammans med honom besöka er.</VERS>
   <VERS vnumber="24">Hälsa alla era lärare och alla de heliga. De italiska bröderna hälsa er.</VERS>
   <VERS vnumber="25">Nåd ska vara med er alla.</VERS>
  </CHAPTER>
 </BIBLEBOOK>
 