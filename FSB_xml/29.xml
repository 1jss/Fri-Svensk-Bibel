<BIBLEBOOK bname="Joel" bnumber="29" bsname="Joel">
  <CHAPTER cnumber="1">
   <VERS vnumber="1">Detta är Herrens ord som kom till Joel, Petuels son.</VERS>
   <VERS vnumber="2">Hör detta, ni gamle och lyssnen härtill, ni landets alla inbyggare. Har något sådant skett tidigare i era dagar eller i era fäders dagar?</VERS>
   <VERS vnumber="3">Nej, om detta ska ni berätta för era barn och era barn ska berätta om det för sina barn och deras barn för ett kommande släkte.</VERS>
   <VERS vnumber="4">Vad som blev kvar efter gräsgnagarna, det åt gräshopporna upp. Vad som blev kvar efter gräshopporna, det åt gräsbitarna upp. Vad som blev kvar efter gräsbitarna det åt gräsfrätarna upp.</VERS>
   <VERS vnumber="5">Vaknen upp, ni druckne och gråten. Ja, jämren er, alla ni som dricken vin, över att druvsaften är ryckt undan er mun.</VERS>
   <VERS vnumber="6">För ett folk har dragit upp över mitt land, ett mäktigt, ett som ingen kan räkna. Det har tänder som lejon och dess kindtänder likna lejoninnors.</VERS>
   <VERS vnumber="7">Mina vinträd har det förött och mina fikonträd har det brutit ner det har skalat dem nakna och kastat dem undan. Vitnade är deras rankor.</VERS>
   <VERS vnumber="8">Klaga som en jungfru som bär sorgdräkt efter sin ungdoms brudgum</VERS>
   <VERS vnumber="9">Spisoffer och drickoffer är försvunna från Herrens hus. Prästerna sörja, Herrens tjänare.</VERS>
   <VERS vnumber="10">Fälten är förödda, marken ligger sörjande, för säden är förödd, vinet borttorkat, oljan utsinad.</VERS>
   <VERS vnumber="11">Åkermännen stå med skam, vingårdsmännen jämra sig, över vetet och över kornet. För skördar på marken är förstörd.</VERS>
   <VERS vnumber="12">Vinträden är förtorkade och fikonträden försmäkta. Granatträden och palmerna och äppelträden och alla andra träd på marken har torkat bort. Ja, all fröjd har vissnat och flytt från människors barn.</VERS>
   <VERS vnumber="13">Kläden er i sorgdräkt och klagen, ni präster. Jämren er, ni som tjänen vid altaret. Gå in och sitten i sorgdräkt natten igenom, ni min Guds tjänare, eftersom er Gud hus måste sakna matoffer och drickoffer</VERS>
   <VERS vnumber="14">Pålysen en helig fasta, lysen ut en högtidsförsamling. Församla de gamla, ja, alla landets inbyggare, till Herrens, er Guds, hus. Ropen så till Herren.</VERS>
   <VERS vnumber="15">Ve oss, som dag! för Herrens dag är nära och som våld från den Allsvåldige kommer den.</VERS>
   <VERS vnumber="16">Har inte vår bärgning blivit förstörd mitt för våra ögon? Har inte glädje och fröjd försvunnit från var Guds hus?</VERS>
   <VERS vnumber="17">Utsädet ligger förtorkat under mullen, förrådshusen stå öde, ladorna få förfalla, för säden är borttorkad.</VERS>
   <VERS vnumber="18">Hur stönar inte boskapen! Hur ängslas inte fäkreaturens hjordar! De finna ju inget bete. Ja, också fårhjordarna få lida under skulden.</VERS>
   <VERS vnumber="19">Till dig, Herre, ropar jag, nu då en eld har förtärt betesmarkerna i öknen och en eldslåga har förbränt alla träd på marken.</VERS>
   <VERS vnumber="20">Ja, också markens djur ropa med längtan till dig, eftersom vattenbäckarna är uttorkade och betesmarkerna i öknen är förtärda av eld.</VERS>
  </CHAPTER>
  <CHAPTER cnumber="2">
   <VERS vnumber="1">Stöten i basun på Sion och blåsen larmsignal på mitt heliga berg. Låt alla landets inbyggare darra! För Herrens dag kommer, ja, den är nära.</VERS>
   <VERS vnumber="2">en dag av mörker och tjocka, en dag av moln och töcken, lik en gryning som breder ut sig över bergen. Ett stort och mäktigt folk kommer, ett vars like aldrig någonsin har funnits och inte heller härefter ska uppstå, fram till senaste släktens år.</VERS>
   <VERS vnumber="3">Framför dem går en förtärande eld och bakom dem kommer en förbrännande låga. Likt Edens lustgård var landet framför dem, men bakom dem är det en öde öken. Ja, undan dem finns ingen räddning.</VERS>
   <VERS vnumber="4">De te sig som hästar och som stridshästar hasta de iväg.</VERS>
   <VERS vnumber="5">Med ett rassel som av vagnar spränga de fram över bergens toppar, med ett brus som av en eldslåga, när den förtär strå. De är som ett mäktigt folk, ordnat till strid.</VERS>
   <VERS vnumber="6">Vid deras åsyn gripas folken av ångest, alla ansikten skifta färg.</VERS>
   <VERS vnumber="7">Såsom hjältar hasta de iväg, liksom stridsmän bestiga de murarna. Var och en går sin väg rakt fram och ingen tar miste om sin stråt.</VERS>
   <VERS vnumber="8">Den ene tränger inte den andre, var och en går sin givna bana. Mitt igenom vapnen störta de fram utan hejd.</VERS>
   <VERS vnumber="9">I staden rusa de in på murarna hasta de iväg, i husen tränga de upp, genom fönstren bryta de sig väg, som tjuvar göra.</VERS>
   <VERS vnumber="10">Vid deras åsyn darrar jorden och himlen bävar. Solen och månen förmörkas och stjärnorna mista sitt sken.</VERS>
   <VERS vnumber="11">Herren låter höra sin röst framför sin här för hans skara är mycket stor, mäktig är den skara som utför hans befallning. Ja, Herrens dag är stor och mycket fruktansvärd vem kan uthärda den?</VERS>
   <VERS vnumber="12">Dock, nu ska ni vända om till mig av allt ert hjärta, säger Herren, med fasta och gråt och klagan.</VERS>
   <VERS vnumber="13">Ja, riven sönder era hjärtan, inte era kläder och vänden om till Herren, er Gud. För nådig och barmhärtig är han, långmodig och stor i mildhet och sådan att han ångrar det onda.</VERS>
   <VERS vnumber="14">Måhända vänder han om och ångrar sig och lämnar kvar efter sig någon välsignelse, till matoffer och drickoffer åt Herren, er Gud.</VERS>
   <VERS vnumber="15">Stöten i basun på Sion, pålysen en helig fasta lysen ut en högtidsförsamling.</VERS>
   <VERS vnumber="16">församlen folket, pålysen en helig sammankomst, kallen tillhopa de gamla församlen de små barnen, också dem som ännu dia vid bröstet brudgummen ska komma ur sin kammare och bruden ur sitt gemak.</VERS>
   <VERS vnumber="17">Mellan förhuset och altaret ska prästerna, Herrens tjänare, hålla klagogråt och säga: "Herre, skona ditt folk och låt inte din arvedel bli till förödmjukelse, till ett ordspråk bland hedningarna Varför skulle man få säga bland folken: 'Var är nu deras Gud?'"</VERS>
   <VERS vnumber="18">Så upptändes då Herren till nitälskan för sitt land och han ömkade sig över sitt folk.</VERS>
   <VERS vnumber="19">Herren svarade och sa till sitt folk: Se, jag vill sända er säd och vin och olja, så att ni får mätta er därav och jag ska inte mer låta er bli till förödmjukelse bland hedningarna.</VERS>
   <VERS vnumber="20">Nordlandsskaran ska jag förjaga långt bort från er, jag ska driva den undan till ett torrt och öde Land, dess förtrupp till Östra havet och dess eftertrupp till Västra havet. Stank ska stiga upp därav, ja, äcklig lukt ska stiga upp därav, eftersom den har tagit sig för så stora ting.</VERS>
   <VERS vnumber="21">Frukta inte, du land, utan fröjda dig och gläds, för stora saker har Herren tagit sig för</VERS>
   <VERS vnumber="22">Frukta inte, ni markens djur, för betesmarkerna i öknen grönska och träden bära sin frukt, fikonträden och vinträden ge sin kraft.</VERS>
   <VERS vnumber="23">Fröjden er, ni Sions barn, var glada i Herren, er Gud. För han ger er höstregn, i rätt tid, han som också tidigare skickade ner över er regn, både höst och vår.</VERS>
   <VERS vnumber="24">Så ska logarna fyllas mod säd och pressarna flöda över av vin och olja.</VERS>
   <VERS vnumber="25">Jag ska ge er gottgörelse för de årsgrödor som åtos upp av gräshopporna, gräsbitarna, gräsätarna och gräsgnagarna, den stora här som jag skickade ut mot er.</VERS>
   <VERS vnumber="26">Ni ska få äta till fyllest och bli mätta. Då ska ni lova Herrens, er Guds, namn, hans som har handlat så underbart med er. Mitt folk ska inte komma på skam i evighet.</VERS>
   <VERS vnumber="27">Ni ska förnimma att jag bor mitt i Israel och att jag är Herren, er Gud och annars ingen. Ja, mitt folk ska inte komma på skam i evighet.</VERS>
   <VERS vnumber="28">Det ska ske efter det att jag ska hälla ut min Ande över allt kött och era söner och era döttrar ska profetera, era gamla män ska har drömmar era ynglingar ska se syner.</VERS>
   <VERS vnumber="29">också över dem som är tjänare och tjänarinnor ska jag i de dagarna hälla ut min Ande.</VERS>
   <VERS vnumber="30">Jag ska låta tecken synas på himlen och på jorden: blod och eld och rökstoder.</VERS>
   <VERS vnumber="31">Solen ska vändas i mörker och månen i blod innan Herrens dag kommer, den stora och fruktansvärda.</VERS>
   <VERS vnumber="32">Men det ska ske att var och en som åkallar Herrens namn han ska bli räddad. För på Sions berg och i Jerusalem ska finnas en räddad skara, som Herren har sagt. Till de undsluppna ska höra de som Herren kallar.</VERS>
  </CHAPTER>
  <CHAPTER cnumber="3">
   <VERS vnumber="1">För se, i de dagarna och på den tiden, då jag igen upprättar Juda och Jerusalem,</VERS>
   <VERS vnumber="2">då ska jag samla tillhopa alla hednafolk och föra dem ner till Josafats dal och där ska jag hålla dom över dem, för mitt folks och min arvedels, Israels, skull, för att de har förskingrat dem bland hedningarna och utskiftat mitt land.</VERS>
   <VERS vnumber="3">Ja, de har kastat lott om mitt folk, gossarna har de gett som betalning åt skökor och flickorna har de sålt för vin, som de har druckit upp.</VERS>
   <VERS vnumber="4">Du, Tyrus och du, Sidon och ni, Filisteens alla kretsar, vad förehaven också ni mot mig? Har ni något att betala mig för, eller är det ni som vill starta något mot mig? Snart och med hast ska jag låta det ni har gjort komma tillbaka över era egna huvuden,</VERS>
   <VERS vnumber="5">eftersom ni har tagit mitt silver och mitt guld och fört mina skönaste klenoder in i era palats,</VERS>
   <VERS vnumber="6">och eftersom ni har sålt Judas och Jerusalems barn åt Javans barn, till att föras långt bort från sitt land.</VERS>
   <VERS vnumber="7">Se, jag ska kalla dem igen från den ort dit ni har sålt dem. Det som ni har gjort ska jag låta komma tillbaka över era egna huvuden.</VERS>
   <VERS vnumber="8">Jag ska sälja era söner och döttrar i Juda barns hand och de ska sälja dem till sabéerna, folket i fjärran land. För så har Herren talat.</VERS>
   <VERS vnumber="9">Ropen ut detta bland hednafolken, båden upp dem till helig strid. Manen på hjältarna, ska alla stridsmännen komma och dra framåt.</VERS>
   <VERS vnumber="10">Smiden era plogbillar till svärd och era vingårdsknivar till spjut. Den svagaste ska känna sig som en hjälte.</VERS>
   <VERS vnumber="11">Skynda att komma, alla ni folk har omkring och samlen er tillhopa. Sänd, o Herre, dit dina hjältar.</VERS>
   <VERS vnumber="12">Ja, ska hednafolken resa sig och dra iväg till Josafats dal. För där ska jag sitta till doms över alla folk häromkring.</VERS>
   <VERS vnumber="13">Låt lien gå, för skördar är mogen. Kom och trampen, för pressen är full. Presskaren flöda över, så stor är ondskan där.</VERS>
   <VERS vnumber="14">Skaror hopa sig i Domens dal. För Herrens dag är nära i Domens dal.</VERS>
   <VERS vnumber="15">Solen och månen förmörkas och stjärnorna mista sitt sken.</VERS>
   <VERS vnumber="16">Herren upphäver ett rytande från Sion och från Jerusalem låter han höra sin röst, så att himlen och jorden bäva. Men för sitt folk är Herren en tillflykt och för Israels barn ett värn.</VERS>
   <VERS vnumber="17">Ni ska förnimma att jag är Herren, er Gud, som bor på Sion, mitt heliga berg. Jerusalem ska vara en helgad plats och främlingar ska inte mer dra ditin.</VERS>
   <VERS vnumber="18">På den tiden ska det ske att bergen drypa av druvsaft och höjderna flöda av mjölk. Alla bäckar i Juda ska flöda av vatten. En källa ska rinna upp i Herrens hus och vattna Akaciedalen.</VERS>
   <VERS vnumber="19">Men Egypten ska bli en ödemark och Edom ska bli en öde öken för att de har övat våld mot Juda barn och utgjutit oskyldigt blod i sitt land.</VERS>
   <VERS vnumber="20">Sedan ska Juda trona i evighet och Jerusalem från släkte till släkte.</VERS>
   <VERS vnumber="21">Jag ska utplåna deras blodskulder, dem som jag inte allaredan har utplånat. Herren ska stanna kvar boende på Sion.</VERS>
  </CHAPTER>
 </BIBLEBOOK>
 