<BIBLEBOOK bname="1 Könige" bnumber="11" bsname="Första Kungaboken">
  <CHAPTER cnumber="1">
   <VERS vnumber="1">Kung David var nu gammal och kom till hög ålder. Fast man svepte täcken över honom, kunde han dock inte hålla sig varm.</VERS>
   <VERS vnumber="2">Då sa hans tjänare till honom: "Låt man för min herre kungens räkning söka upp en ung kvinna, en jungfru, som kan bli kungens tjänarinna och sköta honom. Om hon får ligga i din famn, så blir min herre kungen varm"</VERS>
   <VERS vnumber="3">Så sökte de då över hela Israels land efter en skön flicka. De fann Abisag från Sunem och tog henne till kungen.</VERS>
   <VERS vnumber="4">Hon var en mycket skön flicka och hon skötte nu kungen och betjänade honom, men kungen hade inget umgänge med henne.</VERS>
   <VERS vnumber="5">Men Adonia, Haggits son, hov sig upp och sa: "Det är jag som ska bli kung." Han skaffade sig vagnar och ryttare, till det också femtio man som löpte framför honom.</VERS>
   <VERS vnumber="6">Hans far hade aldrig velat bedröva honom med att säga: "Varför gör du så?" Han var också mycket fager. Hans mor hade fött honom näst efter Absalom.</VERS>
   <VERS vnumber="7">Han började underhandla med Joab, Serujas son och med prästens Ebjatar och dessa slöto sig till Adonia och understödde honom.</VERS>
   <VERS vnumber="8">Men prästen Sadok och Benaja, Jojadas son, samt profeten Natan, Simei, Rei och Davids hjältar höll inte med Adonia.</VERS>
   <VERS vnumber="9">Adonia slaktade får och fäkreatur och gödkalvar vid Soheletstenen, som ligger vid Rogelskällan. Han inbjöd dit alla sina bröder, kungens söner och alla de Juda män som var i kungens tjänst.</VERS>
   <VERS vnumber="10">Men profeten Natan, Benaja, hjältarna och sin bror Salomo inbjöd han inte.</VERS>
   <VERS vnumber="11">Då sa Natan så till Bat-Seba, Salomos mor: "Du har väl hört att Adonia, Haggits son, har blivit kung, utan att vår herre David vet därom?</VERS>
   <VERS vnumber="12">Men jag vill nu ge dig ett råd, för att du ska kunna rädda ditt liv och din son Salomos liv.</VERS>
   <VERS vnumber="13">Gå in till kung David och säg till honom: 'Har du inte, min herre kung, själv med ed lovat din tjänarinna och sagt: Din son Salomo ska bli kung efter mig. Han ska sitta på min tron? Varför har då Adonia blivit kung?'</VERS>
   <VERS vnumber="14">Medan du ännu är där och talar med kungen, ska jag efter dig komma in och bekräfta dina ord."</VERS>
   <VERS vnumber="15">Så gick då Bat-Seba in till kungen, i kammaren. Kungen var nu mycket gammal. Abisag från Sunem betjänade kungen.</VERS>
   <VERS vnumber="16">Bat-Seba bugade sig och föll ner för kungen. Då frågade kungen: "Vad önskar du?"</VERS>
   <VERS vnumber="17">Hon sa till honom: "Min herre, du har ju själv lovat din tjänarinna med en ed vid Herren, din Gud: 'Din son Salomo ska bli kung efter mig. Han ska sitta på min tron.'</VERS>
   <VERS vnumber="18">Men se, nu har Adonia blivit kung, fastän du, min herre kung, ännu inte har fått veta det.</VERS>
   <VERS vnumber="19">Han har slaktat tjurar och gödkalvar och får i myckenhet och han har inbjudit alla kungens söner och prästen Ebjatar och härhövitsmannen Joab. Men din tjänare Salomo har han inte inbjudit.</VERS>
   <VERS vnumber="20">På dig, min herre kung, är nu hela Israels ögon riktade, i förväntan att du ska visa för dem vem som ska sitta på min herre kungens tron efter honom.</VERS>
   <VERS vnumber="21">Eljest torde hända, att när min herre kungen har gått till vila hos sina fäder, då bli jag och min son Salomo hållna som brottslingar."</VERS>
   <VERS vnumber="22">Medan hon ännu höll på att tala med kungen, kom profeten Natan.</VERS>
   <VERS vnumber="23">Man anmälde det för kungen och sa: "Profeten Natan är här." När han så kom inför kungen, föll han ner till jorden på sitt ansikte för kungen.</VERS>
   <VERS vnumber="24">Natan sa: "Min herre kung, är det väl du som har sagt att Adonia ska bli kung efter dig och att han ska sitta på din tron?</VERS>
   <VERS vnumber="25">För han har i dag gått ner och slaktat tjurar och gödkalvar och får i myckenhet och har inbjudit alla kungens söner och härhövitsmännen och prästen Ebjatar och de hålla nu på med att äta och dricka hos honom. De ropa: 'Leve kung Adonia!'</VERS>
   <VERS vnumber="26">Men mig, din tjänare och prästen Sadok och Benaja, Jojadas son och din tjänare Salomo har han inte inbjudit.</VERS>
   <VERS vnumber="27">Kan väl detta har utgått från min herre kungen, utan att du har låtit dina tjänare vet vem som ska sitta på min herre kungens tron efter honom?"</VERS>
   <VERS vnumber="28">Då svarade kung David och sa: "Kallen hit till mig Bat-Seba." När hon nu kom inför kungen och stod inför kungen,</VERS>
   <VERS vnumber="29">betygade kungen med ed och sa: "Så sant Herren lever, han som har förlossat mig från all nöd:</VERS>
   <VERS vnumber="30">såsom jag lovade dig med ed vid Herren, Israels Gud, då jag sa: 'Din son Salomo ska bli kung efter mig. Han ska sitta på min tron i mitt ställe', så vill jag denna dag göra."</VERS>
   <VERS vnumber="31">Då bugade sig Bat-Seba, med ansiktet mot jorden och föll ner för kungen och sa: "Låt min herre, kung David, leva i evighet!"</VERS>
   <VERS vnumber="32">Kung David sa: "Kallen till mig prästen Sadok och profeten Natan och Benaja, Jojadas son. När dessa kom inför kungen,</VERS>
   <VERS vnumber="33">sade kungen till dem: "Ta er herres tjänare med er och sätten min son Salomo på min egen mulåsna och för honom med till Gihon.</VERS>
   <VERS vnumber="34">Där ska prästen Sadok och profeten Natan smörja honom till kung över Israel. Sedan ska ni stöta i basun och ropa: 'Leve kung Salomo!'</VERS>
   <VERS vnumber="35">Efter det ska ni följa honom hit och när han kommer hit, ska han sätta sig på min tron och så ska han vara kung i mitt ställe. För det är honom jag har satt att vara furste över Israel och Juda."</VERS>
   <VERS vnumber="36">Då svarade Benaja, Jojadas son, kungen och sa: "Amen. Så bjude också Herren, min herre kungens Gud.</VERS>
   <VERS vnumber="37">Såsom Herren har varit med min herre kungen, så ska han vara också med Salomo. Ja, ska han göra hans tron ännu mäktigare än min herres, kung Davids, tron."</VERS>
   <VERS vnumber="38">Så gick nu prästen Sadok och profeten Natan och Benaja, Jojadas son, dit och keretéerna och peletéerna och satte Salomo på kung Davids mulåsna och tog honom till Gihon.</VERS>
   <VERS vnumber="39">Prästen Sadok tog oljehornet ur tältet och smorde Salomo. Efter det stötte de i basun och allt folket ropade: "Leve kung Salomo!"</VERS>
   <VERS vnumber="40">Sedan följde allt folket honom upp, under det att de blåste på flöjter och visade sin glädje med ett så stort jubel, att jorden kunde rämna av deras rop.</VERS>
   <VERS vnumber="41">Men Adonia och alla de inbjudna som han hade hos sig hörde detta, just då de hade slutat att äta. När Joab nu hörde basunljudet, sa han: "Varför höres detta larm från staden?"</VERS>
   <VERS vnumber="42">Medan han ännu talade, kom Jonatan, prästen Ebjatars son. Adonia sa: "Kom hit, för du är en rättskaffens man och har nog ett gott glädjebudskap att förkunna."</VERS>
   <VERS vnumber="43">Jonatan svarade och sa till Adonia: "Nej, vår herre, kung David, har gjort Salomo till kung.</VERS>
   <VERS vnumber="44">Kungen har med honom sänt iväg prästen Sadok och profeten Natan och Benaja, Jojadas son och keretéerna och peletéerna och de har satt honom på kungens mulåsna.</VERS>
   <VERS vnumber="45">Efter det har prästen Sadok och profeten Natan i Gihon smort honom till kung och sedan har de dragit upp därifrån under jubel och hela staden har kommit i rörelse. Härav kommer det buller som ni har hört.</VERS>
   <VERS vnumber="46">Salomo sitter nu också på kungatronen.</VERS>
   <VERS vnumber="47">Vidare har kungens tjänare kommit och lyckönskat vår herre kung David och sagt: 'Din Gud låte Salomos namn bli ännu större än ditt namn och hans tron ännu mäktigare än din tron.' Kungen har tillbett, nedböjd på sin säng.</VERS>
   <VERS vnumber="48">ja, kungen har sagt så: 'Lovas ska vara Herren, Israels Gud, som i dag har satt en efterträdare på min tron, så att jag med egna ögon har fått se det!"</VERS>
   <VERS vnumber="49">Då blev alla de inbjudna som var hos Adonia förskräckta och stod upp och gick bort, var och en sin väg.</VERS>
   <VERS vnumber="50">Men Adonia fruktade så för Salomo, att han stod upp och gick bort och fattade i hornen på altaret.</VERS>
   <VERS vnumber="51">Det blev berättat för Salomo: "Se, Adonia fruktar för kung Salomo. Därför har han fattat i hornen på altaret och sagt: 'Kung Salomo måste lova mig i dag med ed att han inte ska döda sin tjänare med svärd.'"</VERS>
   <VERS vnumber="52">Då sa Salomo: "Om han vill vara en rättskaffens man, så ska inte ett hår av hans huvud falla till jorden. Men om något ont blir funnet hos honom, så ska han dö."</VERS>
   <VERS vnumber="53">Efter det skickade kung Salomo iväg och lät hämta honom från altaret. Han kom och föll ner för kung Salomo. Då sa Salomo till honom: "Gå hem till ditt."</VERS>
  </CHAPTER>
  <CHAPTER cnumber="2">
   <VERS vnumber="1">Då nu tiden tillstundade att David skulle dö, lät han sin son Salomo och sa:</VERS>
   <VERS vnumber="2">"Jag går nu all världens väg. Så var då frimodig och visa dig som en man.</VERS>
   <VERS vnumber="3">Håll vad Herren, din Gud, befaller dig hålla, så att du vandrar på hans vägar och håller hans stadgar, hans bud och rätter och vittnesbörd, som det står i Moses lag, för att du ska har framgång i allt vad du gör och överallt dit du vänder dig.</VERS>
   <VERS vnumber="4">så att Herren får uppfylla det ord som han talade om mig, då han sa: 'Om dina barn har akt på sin väg, så att de vandra inför mig i trohet och av allt sitt hjärta och av all sin själ, då' -- sa han -- 'skall på Israels tron aldrig saknas en avkomling av dig.'</VERS>
   <VERS vnumber="5">Vidare: du vet väl vad Joab, Serujas son, har gjort mot mig, hur han gjorde mot de två härhövitsmännen i Israel, Abner, Ners son och Amasa, Jeters son, hur han dödade dem, så att han i fredstid utgöt blod, som hade det varit krig, och, som hade det varit krig, lät blod komma på bältet som han hade omkring sina höfter och på skorna som han hade på sina fötter.</VERS>
   <VERS vnumber="6">Så gör nu efter din vishet och låt inte hans grå hår få med frid fara ner i dödsriket.</VERS>
   <VERS vnumber="7">Men mot gileaditen Barsillais söner ska du bevisa godhet, så att de få vara med bland dem som äta vid ditt bord. För på sådant sätt bemötte de mig, när jag flydde för din bror Absalom.</VERS>
   <VERS vnumber="8">Vidare har du hos dig Simei, Geras son, benjaminiten från Bahurim, som skällde ut mig i gruvliga förbannelser på den dag då jag gick till Mahanaim, men som sedan kom ner till Jordan mig till mötes, varvid jag med en ed vid Herren lovade honom och sa: 'Jag ska inte döda dig med svärd.'</VERS>
   <VERS vnumber="9">Men nu ska du inte låta honom bli ostraffad, för du är en vis man och vet väl vad du ska göra med honom, så att du låter hans grå hår med blod fara ner i dödsriket."</VERS>
   <VERS vnumber="10">och David gick till vila hos sina fäder och blev begraven i Davids stad.</VERS>
   <VERS vnumber="11">Den tid David regerade över Israel var fyrtio år. I Hebron regerade han i sju år och i Jerusalem regerade han i trettiotre år.</VERS>
   <VERS vnumber="12">Salomo satte sig på sin far Davids tron och han kungamakt blev starkt befäst.</VERS>
   <VERS vnumber="13">Men Adonia, Haggits son, kom till Bat-Seba, Salomos mor. Hon frågade då: "Har du gott att meddela?" Han svarade: "Ja."</VERS>
   <VERS vnumber="14">Efter det sa han: "Jag har något att tala med dig om." Hon svarade: "Tala."</VERS>
   <VERS vnumber="15">Då sa han: "Du vet själv att kungadömet tillhörde mig och att hela Israel fäste sina blickar på mig, i förväntan att jag skulle bli kung. Men så gick kungadömet från mig och blev min broders. Genom Herrens skickelse blev det hans.</VERS>
   <VERS vnumber="16">Nu har jag en enda bön till dig. Visa inte bort mig." Hon svarade honom: "Tala."</VERS>
   <VERS vnumber="17">Då sa han: "Säg till kung Salomo -- dig visar han ju inte bort -- att han ger mig Abisag från Sunem till hustru."</VERS>
   <VERS vnumber="18">Bat-Seba svarade: "Gott! Jag ska själv tala med kungen om dig."</VERS>
   <VERS vnumber="19">Så gick då Bat-Seba in till kung Salomo för att tala med honom om Adonia. Då stod kungen upp och gick emot henne och bugade sig för henne och satte sig efter det på sin stol. Man ställde också fram en stol åt kungens mor och hon satte sig på hans högra sida.</VERS>
   <VERS vnumber="20">Efter det sa hon: "Jag har en enda liten bön till dig. Visa inte bort mig." Kungen svarade henne: "Framställ din bön, min mor. Jag vill inte alls visa bort dig."</VERS>
   <VERS vnumber="21">Då sa hon: "Låt ge Abisag från Sunem åt din bror Adonia till hustru."</VERS>
   <VERS vnumber="22">Men kung Salomo svarade och sa till sin mor: "Varför begär du endast Abisag från Sunem åt Adonia? Du kunde liksom gärna begära kungadömet åt honom -- han är ju min äldste bror -- ja, åt honom och åt prästen Ebjatar och åt Joab, Serujas son."</VERS>
   <VERS vnumber="23">Kung Salomo betygade med ed vid Herren och sa: "Gud straffe mig nu och framgent, om inte Adonia med sitt liv ska få umgälla att han har talat detta.</VERS>
   <VERS vnumber="24">Nu, så sant Herren lever, han som har utsett mig och uppsatt mig på min far Davids tron och som, enligt sitt löfte, har uppbyggt åt mig ett hus: i dag ska Adonia dödas."</VERS>
   <VERS vnumber="25">Efter det skickade kung Salomo iväg och lät utföra detta genom Benaja, Jojadas son. Denne stötte ner honom, så att han dog.</VERS>
   <VERS vnumber="26">Till prästen Ebjatar sa kungen: "Gå bort till ditt jordagods i Anatot, för du har förtjänat döden. Men i dag vill jag inte döda dig, eftersom du har burit Herrens, Herrens ark framför min far David och eftersom du med min far har lidit allt vad han har fått lida.</VERS>
   <VERS vnumber="27">Så drev Salomo bort Ebjatar och lät honom inte längre vara Herrens präst, för att Herrens ord skulle uppfyllas, det som han hade talat i Silo över Elis hus.</VERS>
   <VERS vnumber="28">Då nu ryktet härom kom till Joab -- som ju hade slutit sig till Adonia, om han också inte hade slutit sig till Absalom -- flydde han till Herrens tält och fattade i hornen på altaret.</VERS>
   <VERS vnumber="29">Men när det blev berättat för kung Salomo att Joab hade flytt till Herrens tält och att han stod invid altaret, skickade Salomo iväg Benaja, Jojadas son och sa: "Gå och stöt ner honom."</VERS>
   <VERS vnumber="30">När Benaja så kom till Herrens tält, sa han till honom: "Så säger kungen: Gå bort härifrån." Men han svarade: "Nej. Här vill jag dö." När Benaja framförde detta till kungen och sa: "Så och så har Joab sagt, så har han svarat mig",</VERS>
   <VERS vnumber="31">sade kungen till honom: "Gör som han har sagt, stöt ner honom och begrav honom, så att du befriar mig och min fars hus från skulden för det blod som Joab utan sak har utgjutit.</VERS>
   <VERS vnumber="32">Låt Herren låta hans blod komma tillbaka över hans eget huvud, för att han stötte ner två män som var rättfärdigare och bättre än han själv och dödade dem med svärd, utan att min far David visste det, nämligen Abner, Ners son, härhövitsmannen i Israel och Amasa, Jeters son, härhövitsmannen i Juda.</VERS>
   <VERS vnumber="33">Ja, deras blod ska komma tillbaka över Joabs och hans efterkommandes huvud för evigt. Men åt David och hans efterkommande, hans hus och hans tron ska Herren ge frid till oändlig tid.</VERS>
   <VERS vnumber="34">Så gick då Benaja, Jojadas son, dit och stötte ner honom och dödade honom. Han blev begraven där han bodde i öknen.</VERS>
   <VERS vnumber="35">Kungen satte Benaja, Jojadas son, i hans ställe över hären. Prästen Sadok hade kungen satt i Ebjatars ställe.</VERS>
   <VERS vnumber="36">Efter det skickade kungen och lät kalla till sig Simei och sa till honom: "Bygg dig ett hus i Jerusalem och bor där och därifrån får du inte gå ut, varken hit eller dit.</VERS>
   <VERS vnumber="37">För det ska du veta, att på den dag du går ut och går över bäcken Kidron ska du döden dö. Ditt blod kommer då över ditt eget huvud."</VERS>
   <VERS vnumber="38">Simei sa till kungen: "Vad du har talat är gott. Såsom min herre kungen har sagt, så ska din tjänare göra." Simei bodde i Jerusalem en lång tid.</VERS>
   <VERS vnumber="39">Men tre år efter det hände det att två tjänare flydde från Simei till Akis, Maakas son, kungen i Gat. Man berättade för Simei och sa: "Dina tjänare är i Gat."</VERS>
   <VERS vnumber="40">Då stod Simei upp och sadlade sin åsna och begav sig till Akis i Gat för att söka efter sina tjänare. Simei begav sig alltså iväg och hämtade sina tjänare från Gat.</VERS>
   <VERS vnumber="41">Men när det blev berättat för Salomo att Simei hade begivit sig från Jerusalem till Gat och kommit tillbaka,</VERS>
   <VERS vnumber="42">sände kungen och lät kalla till sig Simei och sa till honom: "Har jag inte bundit dig med ed vid Herren och varnat dig och sagt till dig: 'Det ska du veta, att på den dag du går ut och begiver dig hit eller dit ska du döden dö'? Du svarade mig: 'Vad du har sagt är gott och jag har hört det.'</VERS>
   <VERS vnumber="43">Varför har du då inte ansett på din ed vid Herren och på det bud som jag har gett dig?"</VERS>
   <VERS vnumber="44">Kungen sa ytterligare till Simei: "Du känner själv allt det onda som ditt hjärta vet med sig att du har gjort min far David. Herren ska nu låta din ondska komma tillbaka över ditt eget huvud.</VERS>
   <VERS vnumber="45">Men kung Salomo ska bli välsignad och Davids tron ska bli befäst inför Herren till oändlig tid."</VERS>
   <VERS vnumber="46">På kungens befallning gick efter det Benaja, Jojadas son, fram och stötte ner honom, så att han dog. Kungadömet blev befäst i Salomos hand.</VERS>
  </CHAPTER>
  <CHAPTER cnumber="3">
   <VERS vnumber="1">Salomo befryndade sig med Farao, kungen i Egypten. Han tog Faraos dotter till hustru och tog henne in i Davids stad och där fick hon bo, till dess han hade byggt sitt hus färdigt, men också Herrens hus och muren runt omkring Jerusalem.</VERS>
   <VERS vnumber="2">Emellertid offrade folket på höjderna, eftersom ännu vid denna tid inget hus hade blivit byggt åt Herrens namn.</VERS>
   <VERS vnumber="3">Salomo älskade Herren och vandrade efter sin far Davids stadgar, utom att han frambar offer på höjderna och tände offereld där.</VERS>
   <VERS vnumber="4">Kungen begav sig till Gibeon för att offra där, för detta var den förnämsta offerhöjden. Tusen brännoffer offrade Salomo på altaret där.</VERS>
   <VERS vnumber="5">I Gibeon visade sig nu Herren för Salomo i en dröm om natten. Gud sa: "Bed mig om vad du vill att jag ska ge dig."</VERS>
   <VERS vnumber="6">Salomo svarade: "Du har gjort stor nåd med din tjänare, min far David, eftersom han vandrade inför dig i trohet, rättfärdighet och rättsinnighet mot dig. Du bevarade åt honom denna stora nåd och gav honom en son till efterträdare på hans tron, som ju nu har skett.</VERS>
   <VERS vnumber="7">Ja, nu har du, Herre, min Gud, gjort din tjänare till kung efter min far David. Men jag är en helt ung man, som inte rätt förstår att vara ledare och anförare.</VERS>
   <VERS vnumber="8">Din tjänare är här bland ditt folk, det som du har utvalt, ett folk som är så talrikt att det inte kan räknas eller täljas för sin myckenhets skull.</VERS>
   <VERS vnumber="9">Så ge nu din tjänare ett hörsamt hjärta, så att han kan vara domare för ditt folk och skilja mellan gott och ont. För vem förmår väl annars att vara domare för detta ditt stora folk?"</VERS>
   <VERS vnumber="10">Detta, att Salomo bad om sådant, täcktes Herren.</VERS>
   <VERS vnumber="11">Gud sa till honom: "Eftersom du har bett om sådant och inte bett om ett långt liv, inte heller bett om rikedom eller bett om dina fienders liv, utan har bett om att få förstånd till att tänka på vad rätt är,</VERS>
   <VERS vnumber="12">se, för det vill jag göra som du önskar. Se, jag ger dig ett så vist och klokt hjärta, att din like inte har funnits före dig och att din like inte heller ska uppstå efter dig.</VERS>
   <VERS vnumber="13">Därtill ger jag dig också vad du inte har bett om, nämligen både rikedom och ära, så att i all din tid ingen kung ska vara din like.</VERS>
   <VERS vnumber="14">Om du vandrar på mina vägar, så att du håller mina stadgar och bud, som din far David gjorde, då ska jag låta dig länge leva."</VERS>
   <VERS vnumber="15">Efter det vaknade Salomo och fann att det var en dröm. När han kom till Jerusalem, kom han fram inför Herrens förbundsark och offrade brännoffer och frambar tackoffer. Efter det gjorde han ett gästabud för alla sina tjänare.</VERS>
   <VERS vnumber="16">Vid den tiden kom två skökor till kungen och kom fram inför honom.</VERS>
   <VERS vnumber="17">Den ena kvinnan sa: "Hör mig, herre. Jag och denna kvinna bor i samma hus. Jag födde barn där i huset hos henne.</VERS>
   <VERS vnumber="18">Sedan, på tredje dagen efter det jag hade fött mitt barn, födde också denna kvinna ett barn. Vi var tillsammans, utan att någon främmande var hos oss i huset. Bara vi båda var i huset.</VERS>
   <VERS vnumber="19">Men en natt dog denna kvinnas son, för hon hade legat ihjäl honom.</VERS>
   <VERS vnumber="20">Då stod hon upp om natten och tog min son från min sida, under det att din tjänarinna sov och la honom i sin famn, men sin döde son la hon i min famn.</VERS>
   <VERS vnumber="21">När jag då om morgonen reste mig upp för att ge min son di, fick jag se att han var död. Men när jag såg nogare på honom om morgonen, fick jag se att det inte var min son, den som jag hade fött."</VERS>
   <VERS vnumber="22">Då sa den andra kvinnan: "Det är inte så. Min son är den som lever och din son är den som är död." Men den första svarade: "Det är inte så. Din son är den som är död och min son är den som lever." Så tvistade de inför kungen.</VERS>
   <VERS vnumber="23">Då sa kungen: "Den ena säger: 'Denne, den som lever, är min son och din son är den som är död.' Den andra säger: 'Det är inte så. Din son är den som är död och min son är den som lever.'"</VERS>
   <VERS vnumber="24">Efter det sa kungen: "Ta hit ett svärd." När man hade burit svärdet fram till kungen,</VERS>
   <VERS vnumber="25">sade kungen: "Hugg det levande barnet i två delar och ge den ena hälften åt den ena och den andra hälften åt den andra."</VERS>
   <VERS vnumber="26">Men då sa den kvinna vilkens son det levande barnet var till kungen -- för hennes hjärta upprördes av kärlek till sonen -- hon sa: "Hör mig, herre. Ge henne det levande barnet. Döden det inte." Men den andra sa: "Låt det vara varken mitt eller ditt. Hugg det itu."</VERS>
   <VERS vnumber="27">Då tog kungen till orda och sa: "Ge henne det levande barnet. Döden det inte. Hon är dess mor."</VERS>
   <VERS vnumber="28">När nu hela Israel fick höra talas om den dom som kungen hade fällt, häpnade de över kungen, för de såg att Guds vishet var i honom till att skipa rätt.</VERS>
  </CHAPTER>
  <CHAPTER cnumber="4">
   <VERS vnumber="1">Kung Salomo var nu kung över hela Israel.</VERS>
   <VERS vnumber="2">Dessa var hans förnämsta män: Asarja, Sadoks son, var präst.</VERS>
   <VERS vnumber="3">Elihoref och Ahia, Sisas söner, var sekreterare. Josafat, Ahiluds son, var kansler.</VERS>
   <VERS vnumber="4">Benaja, Jojadas son, var överbefälhavare. Sadok och Ebjatar var präster.</VERS>
   <VERS vnumber="5">Asarja, Natans son, var överfogde. Sabud, Natans son, en präst, var kungens vän.</VERS>
   <VERS vnumber="6">Ahisar var överhovmästare. Adoniram, Abdas son, hade uppsikten över de allmänna arbetena.</VERS>
   <VERS vnumber="7">Salomo hade satt över hela Israel tolv fogdar, som skulle sörja för vad kungen och hans hus behövde. Var och en hade årligen sin månad, då han skulle sörja för dessa behov.</VERS>
   <VERS vnumber="8">Följande var deras namn: Ben-Hur i Efraims bergsbygd.</VERS>
   <VERS vnumber="9">Ben-Deker i Makas, Saalbim, Bet-Semes, Elon, Bet-Hanan.</VERS>
   <VERS vnumber="10">Ben-Hesed i Arubbot, som hade Soko och hela Heferlandet.</VERS>
   <VERS vnumber="11">Ben-Abinadab i hela Nafat-Dor -- han fick Salomos dotter Tafat till hustru --.</VERS>
   <VERS vnumber="12">Baana, Ahiluds son, i Taanak och Megiddo och i hela den del av Bet-Sean, som ligger på sidan om Saretan, nedanför Jisreel, från Bet-Sean ända till Abel-Mehola och bortom Jokmeam.</VERS>
   <VERS vnumber="13">Ben-Geber i Ramot i Gilead. Han hade Manasses son Jairs byar, som ligger i Gilead. Han hade också landsträckan Argob, som ligger i Basan, sextio stora städer med murar och kopparbommar.</VERS>
   <VERS vnumber="14">Ahinadab, Iddos son, i Mahanaim.</VERS>
   <VERS vnumber="15">Ahimaas i Naftali. Också han hade tagit en dotter av Salomo, Basemat, till hustru.</VERS>
   <VERS vnumber="16">Baana, Husais son, i Aser och Alot.</VERS>
   <VERS vnumber="17">Josafat, Paruas son, i Isaskar.</VERS>
   <VERS vnumber="18">Simei, Elas son, i Benjamin.</VERS>
   <VERS vnumber="19">Geber, Uris son, i Gileads land, det land som hade tillhört Sihon, amoréernas kung och Og, kungen i Basan. För bara en enda fogde fanns i det landet.</VERS>
   <VERS vnumber="20">Juda och Israel var då talrika, så talrika som sanden vid havet. Man åt och drack och var glad.</VERS>
   <VERS vnumber="21">Så var nu Salomo herre över alla riken från floden till filistéernas land och ända ner till Egyptens gräns. De tog skänker till Salomo och var honom underdåniga, så länge han levde.</VERS>
   <VERS vnumber="22">Vad Salomo för var dag behövde av livsmedel var: trettio korer fint mjöl och sextio korer vanligt mjöl,</VERS>
   <VERS vnumber="23">tio gödda oxar, tjugo valloxar och hundra far, förutom hjortar, gaseller, dovhjortar och gödda fåglar.</VERS>
   <VERS vnumber="24">För han rådde över hela landet på andra sidan floden, från Tifsa ända till Gasa, över alla kungar på andra sidan floden. Han hade fred på alla sidor, runt omkring,</VERS>
   <VERS vnumber="25">Så att Juda och Israel satt i trygghet, var och en under sitt vinträd och sitt fikonträd, från Dan ända till Beer-Seba, så länge Salomo levde.</VERS>
   <VERS vnumber="26">Salomo hade fyrtio tusen spann vagnshästar och tolv tusen ridhästar.</VERS>
   <VERS vnumber="27">De nämnda fogdarna sörjde var sin månad för kung Salomos behov och för allas som hade tillträde till kung Salomos bord. De lät inget fattas.</VERS>
   <VERS vnumber="28">Kornet och halmen för hästarna och travarna tog de, var och en i sin ordning, till det ställe där han uppehöll sig.</VERS>
   <VERS vnumber="29">Gud gav Salomo vishet och förstånd i mycket rikt mått och så mycke insikt, att den kunde liknas vid sanden på havets strand,</VERS>
   <VERS vnumber="30">så att Salomos vishet var större än alla österlänningars vishet och all Egyptens vishet.</VERS>
   <VERS vnumber="31">Han var visare än alla andra människor, visare än esraiten Etan och Heman och Kalkol och Darda, Mahols söner. Ryktet om honom gick ut bland alla folk runt omkring.</VERS>
   <VERS vnumber="32">Han diktade tre tusen ordspråk och hans sånger var ett tusen fem.</VERS>
   <VERS vnumber="33">Han talade om träden, från cedern på Libanon ända till isopen, som växer fram ur väggen. Han talade också om fyrfotadjuren, om fåglarna, om kräldjuren och om fiskarna.</VERS>
   <VERS vnumber="34">Från alla folk kom man för att höra Salomos visdom, från alla kungar på jorden, som hade hört talas om hans visdom.</VERS>
  </CHAPTER>
  <CHAPTER cnumber="5">
   <VERS vnumber="1">Hiram, kungen i Tyrus, skickade sina tjänare till Salomo, sedan han hade fått höra att han hade blivit smord till kung efter sin fader. För Hiram hade alltid varit Davids vän.</VERS>
   <VERS vnumber="2">Salomo skickade till Hiram och lät säga:</VERS>
   <VERS vnumber="3">"Du vet själv att min far David inte kunde bygga något hus åt Herrens, sin Guds, namn, för de krigs skull med vilka fienderna runt omkring ansatte honom, till dess att Herren la dem under hans fötter</VERS>
   <VERS vnumber="4">Men nu har Herren, min Gud, låtit mig få ro på alla sidor. Ingen motståndare finns och ingen olycka är på färde.</VERS>
   <VERS vnumber="5">Därför tänker jag nu på att bygga ett hus åt Herrens, min Guds, namn, som Herren talade till min far David, i det han sa: 'Din son, den som jag ska sätta på din tron efter dig, han ska bygga huset åt mitt namn.'</VERS>
   <VERS vnumber="6">Så bjud nu att man hugger åt mig cedrar på Libanon. Härvid ska mina tjänare vara dina tjänare behjälpliga. Jag vill ge dig betalning för dina tjänares arbete, alldeles som du själv begär. För du vet själv att bland oss inte finns någon som är så skicklig att hugga virke som sidonierna."</VERS>
   <VERS vnumber="7">Då nu Hiram hörde Salomos ord, blev han mycket glad. Han sa: "Lovad ska vara Herren i dag, han som har gett David en så vis son till att regera över detta talrika folk!"</VERS>
   <VERS vnumber="8">Hiram skickade till Salomo och lät säga: "Jag har hört det budskap du har sänt till mig. Jag vill göra allt vad du begär i fråga om cederträ och cypressträ.</VERS>
   <VERS vnumber="9">Mina tjänare ska föra virket från Libanon ner till havet och jag ska låta lägga det i flottar på havet och föra det till det ställe som du anvisar mig och lossa det där. Men du ska själv avhämta det. Du igen ska göra vad jag begär, nämligen förse mitt hus med livsmedel."</VERS>
   <VERS vnumber="10">Så gav då Hirom åt Salomo cederträ och cypressträ, så mycket han begärde.</VERS>
   <VERS vnumber="11">Men Salomo gav åt Hiram tjugo tusen korer vete, till föda för hans hus och tjugo korer olja från stötta oliver. Detta gav Salomo åt Hiram för vart år.</VERS>
   <VERS vnumber="12">Herren hade gett Salomo vishet, som han hade lovat honom. Vänskap rådde mellan Hiram och Salomo. De slöto förbund med varandra.</VERS>
   <VERS vnumber="13">Kung Salomo bådade upp arbetsfolk ur hela Israel och arbetsfolket utgjorde trettio tusen man.</VERS>
   <VERS vnumber="14">Dessa skickade han till Libanon, tio tusen i vår månad, skiftevis, så att de var en månad på Libanon och två månader hemma. Adoniram hade uppsikten över de allmänna arbetena.</VERS>
   <VERS vnumber="15">Salomo hade sjuttio tusen män som bar bördor och åttio tusen som höggo sten i bergen,</VERS>
   <VERS vnumber="16">förutom de överfogdar som av Salomo var anställda över arbetet, tre tusen tre hundra, vilka hade befälet över folket som utförde arbetet.</VERS>
   <VERS vnumber="17">På kungens befallning bröt de stora och dyrbara stenar, för att husets grund skulle kunna läggas med huggen sten,</VERS>
   <VERS vnumber="18">Salomos byggningsmän och Hiroms byggningsmän och männen från Gebal höggo och tillredde både det trävirke och de stenar som behövdes till att bygga huset.</VERS>
  </CHAPTER>
  <CHAPTER cnumber="6">
   <VERS vnumber="1">I det fyra hundra åttionde året efter Israels barns uttåg ur Egyptens land, i det fjärde året av Salomos regering över Israel, i månaden Siv, det är den andra månaden, började han bygga huset åt Herren.</VERS>
   <VERS vnumber="2">Huset som kung Salomo byggde åt Herren var sextio alnar långt, tjugo alnar brett och trettio alnar högt.</VERS>
   <VERS vnumber="3">Förhuset framför tempelsalen var tjugo alnar långt, framför husets kortsida och tio alnar brett, där det låg framför huset.</VERS>
   <VERS vnumber="4">Han gjorde fönster på huset, slutna fönster, med bjälkramar.</VERS>
   <VERS vnumber="5">Runt omkring huset, längst dess vägg, uppförde han en ytterbyggnad, som gick runt omkring husets väggar, både längst tempelsalen och längst koret. Han gjorde i det sidokamrar runt omkring.</VERS>
   <VERS vnumber="6">Den nedersta våningen i ytterbyggnaden var fem alnar bred, den mellersta sex alnar bred och den tredje sju alnar bred. För han hade gjort avsatser på huset runt omkring utvändigt, för att inte behöva göra fästhål i husets väggar.</VERS>
   <VERS vnumber="7">När huset uppfördes, byggdes det av sten som hade blivit färdighuggen vid stenbrottet. Alltså hördes varken hammare eller yxa eller andra järnverktyg vid huset, när det byggdes.</VERS>
   <VERS vnumber="8">Dörren till mellersta sidokammaren hade sin plats på husets södra sida och genom en trappgång kom man upp till den mellersta våningen och från den mellersta våningen upp till den tredje.</VERS>
   <VERS vnumber="9">Så byggde han huset och fullbordade det. Han panelade huset med inläggningar och med cederplankor i rader.</VERS>
   <VERS vnumber="10">I ytterbyggnaden längst hela huset byggde han våningarna fem alnar höga. Den var fäst vid huset med cederbjälkar.</VERS>
   <VERS vnumber="11">Herrens ord kom till Salomo. Han sa:</VERS>
   <VERS vnumber="12">"Med detta hus som du nu bygger ska så ske: om du vandrar efter mina stadgar och gör efter mina rätter och håller alla mina bud och vandrar efter dem, så ska jag på dig uppfylla mitt ord, det som jag talade till din far David:</VERS>
   <VERS vnumber="13">jag ska bor mitt ibland Israels barn och ska inte överge mitt folk Israel."</VERS>
   <VERS vnumber="14">Så byggde nu Salomo huset och fullbordade det.</VERS>
   <VERS vnumber="15">Han täckte husets väggar invändigt med bräder av cederträ. Från husets golv ända upp till takbjälkarna överklädde han det med trä invändigt. Husets golv överklädde han med bräder av cypressträ.</VERS>
   <VERS vnumber="16">Han täckte de tjugo alnarna i det innersta av huset med bräder av cederträ, från golvet ända upp till bjälkarna. Så inrättade han rummet där åt sig till ett kor: det allraheligaste.</VERS>
   <VERS vnumber="17">Fyrtio alnar mätte den del av huset, som utgjorde tempelsalen därframför.</VERS>
   <VERS vnumber="18">Innantill hade huset en beläggning av cederträ med utsirningar i form av gurkfrukter och blomsterband. Alltsammans var där av cederträ, ingen sten syntes.</VERS>
   <VERS vnumber="19">Ett kor inredde han i det inre av huset för att där ställa Herrens förbundsark.</VERS>
   <VERS vnumber="20">Framför koret, som var tjugo alnar långt, tjugo alnar brett och tjugo alnar högt och som han överdrog med fint guld, satte han ett altare, överklätt med cederträ.</VERS>
   <VERS vnumber="21">Salomo överdrog det inre av huset med fint guld. Med kedjor av guld stängde han för koret. Jämväl detta överdrog han med guld.</VERS>
   <VERS vnumber="22">Alltså överdrog han hela huset med guld, till dess att hela huset var helt och hållet överdraget med guld. Han överdrog också med guld hela det altare som hörde till koret.</VERS>
   <VERS vnumber="23">Till koret gjorde han två keruber av olivträ. Den ena av dem var tio alnar hög.</VERS>
   <VERS vnumber="24">och den kerubens ena vinge var fem alnar och kerubens andra vinge var också fem alnar, så att det var tio alnar från den ena vingspetsen till den andra.</VERS>
   <VERS vnumber="25">Den andra keruben var också tio alnar. Båda keruberna hade samma mått och samma form:</VERS>
   <VERS vnumber="26">den ena keruben var tio alnar hög och likaså den andra keruben.</VERS>
   <VERS vnumber="27">Han ställde keruberna i de innersta av huset och keruberna bredde ut sina vingar, så att den enas ena vinge rörde vid den ena väggen och den andra kerubens ena vinge rörde vid den andra väggen. Mitt i huset rörde deras båda andra vingar vid varandra.</VERS>
   <VERS vnumber="28">Han överdrog keruberna med guld.</VERS>
   <VERS vnumber="29">Alla husets väggar runt omkring utsirade han med snidverk i form av keruber, palmer och blomsterband. Så både i det inre rummet och i det yttre.</VERS>
   <VERS vnumber="30">Husets golv överdrog han med guld. Så både i det inre rummet och i det yttre.</VERS>
   <VERS vnumber="31">För ingången till koret gjorde han dörrar av olivträ. Dörrinfattningen hade formen av en femkant.</VERS>
   <VERS vnumber="32">De båda dörrarna av olivträ prydde han med utsirningar i form av keruber, palmer och blomsterband och överdrog dem med guld. Han la ut guldet över keruberna och palmerna.</VERS>
   <VERS vnumber="33">På samma sätt gjorde han för ingången till tempelsalen dörrposter av olivträ, i fyrkant,</VERS>
   <VERS vnumber="34">och två dörrar av cypressträ, var dörr bestående av två dörrhalvor som kunde vridas.</VERS>
   <VERS vnumber="35">Han utsirade dem med keruber, palmer och blomsterband och överdrog dem med guld, som lades jämnt över snidverken.</VERS>
   <VERS vnumber="36">Vidare byggde han den inre förgårdsmuren av tre varv huggna stenar och ett varv huggna bjälkar av cederträ.</VERS>
   <VERS vnumber="37">I det fjärde året blev grunden lagd till Herrens hus, i månaden Siv.</VERS>
   <VERS vnumber="38">I det elfte året, månaden Bul, det är den åttonde månaden, var huset färdigt till alla sina delar alldeles som det skulle vara. Han byggde alltså på det i sju år.</VERS>
  </CHAPTER>
  <CHAPTER cnumber="7">
   <VERS vnumber="1">Men på sitt eget hus byggde Salomo i tretton år, innan han fick hela sitt hus färdigt.</VERS>
   <VERS vnumber="2">Han byggde Libanonskogshuset, hundra alnar långt, femtio alnar brett och trettio alnar högt, med fyra rader pelare av cederträ och med huggna bjälkar av cederträ ovanpå pelarna.</VERS>
   <VERS vnumber="3">Det hade också ett tak av cederträ över sidokamrarna, vilka vilade på pelarna, som tillsammans var fyrtiofem, femton i var rad.</VERS>
   <VERS vnumber="4">Det hade bjälklag i tre rader. Fönsteröppningarna satt mitt emot varandra i tre omgångar.</VERS>
   <VERS vnumber="5">Alla dörröppningar och dörrposter var fyrkantiga, av bjälkar. Fönsteröppningarna satt alldeles mitt emot varandra i tre omgångar.</VERS>
   <VERS vnumber="6">Vidare gjorde han pelarförhuset, femtio alnar långt och trettio alnar brett och framför detta också ett förhus med pelare och med ett trapphus framför dessa.</VERS>
   <VERS vnumber="7">Han gjorde tronförhuset, där han skulle skipa rätt, domsförhuset. Det var belagt med cederträ från golv till tak.</VERS>
   <VERS vnumber="8">Hans eget hus, där han själv skulle bo, på den andra gården, innanför förhuset, var byggt på samma sätt. Salomo byggde också ett hus, likadant som detta förhus, åt Faraos dotter, som han hade tagit till hustru.</VERS>
   <VERS vnumber="9">Allt detta var av dyrbara stenar, avmätta som byggnadsblock och sågade med såg invändigt och utvändigt, alltsammans, ända från grunden upp till taklisterna. På samma sätt allt därutanför, ända till den stora förgårdsmuren.</VERS>
   <VERS vnumber="10">Grunden var lagd med dyrbara och stora stenar, stenar av tio alnars längd och av åtta alnars längd.</VERS>
   <VERS vnumber="11">Därovanpå lågo dyrbara stenar, avmätta som byggnadsblock, liksom cederbjälkar.</VERS>
   <VERS vnumber="12">Den stora förgårdsmuren där runt omkring var uppförd av tre varv huggna stenar och ett varv huggna bjälkar av cederträ. Så var det också med den inre förgårdsmuren till Herrens hus, så också med husets förhus.</VERS>
   <VERS vnumber="13">Kung Salomo skickade och lät hämta Hiram från Tyrus.</VERS>
   <VERS vnumber="14">Han var son till en änka av Naftali stam och hans far var en tyrisk man, en kopparsmed. Han hade konstskicklighet och förstånd och kunskap i fullt mått till att utföra alla slags arbeten av koppar. Han kom nu till kung Salomo och utförde alla hans arbeten.</VERS>
   <VERS vnumber="15">Han förfärdigade de båda pelarna av koppar. Aderton alnar hög var den ena pelaren och en tolv alnar lång tråd mätte omfånget av den andra pelaren.</VERS>
   <VERS vnumber="16">Han gjorde också två pelarhuvuden, gjutna av koppar, till att sätta ovanpå pelarna. Vart pelarhuvud var fem alnar högt.</VERS>
   <VERS vnumber="17">Nätlika utsirningar, som bildade ett nätverk, hängprydnader i form av kedjor fanns på pelarhuvudena som satt ovanpå pelarna, sju på vart pelarhuvud.</VERS>
   <VERS vnumber="18">Han gjorde pelarna så, att två rader gick runt omkring över det ena av de nätverk som tjänade till att betäcka pelarhuvudena, vilka höjde sig över granatäpplena. Likadant gjorde han på det andra pelarhuvudet.</VERS>
   <VERS vnumber="19">Pelarhuvudena som satt ovanpå pelarna inne i förhuset var utformade till liljor och mätte fyra alnar.</VERS>
   <VERS vnumber="20">På båda pelarna fanns pelarhuvuden, också ovantill invid den bukformiga delen inemot nätverket. Granatäpplena var två hundra, i rader runt omkring, över det andra pelarhuvudet.</VERS>
   <VERS vnumber="21">Pelarna ställde han upp vid förhuset till tempelsalen. Åt den pelare han ställde upp på högra sidan gav han namnet Jakin och åt den han ställde upp på vänstra sidan gav han namnet Boas.</VERS>
   <VERS vnumber="22">Överst var pelarna utformade till liljor. Så blev då arbetet med pelarna fullbordat.</VERS>
   <VERS vnumber="23">Han gjorde också havet, i gjutet arbete. Det var tio alnar från den ena kanten till den andra, runt allt omkring och fem alnar högt. Ett trettio alnar långt snöre mätte dess omfång.</VERS>
   <VERS vnumber="24">Under kanten var gurklika sirater, som omgåvo det runt omkring -- tio alnar brett som det var -- så att de gick runt omkring havet. De gurklika siraterna satt i två rader och de var gjutna i ett stycke med det övriga.</VERS>
   <VERS vnumber="25">Det stod på tolv oxar, tre vända mot norr, tre vända mot väster, tre vända mot söder och tre vända mot öster. Havet stod ovanpå dessa och deras bakdelar var alla vända inåt.</VERS>
   <VERS vnumber="26">Dess tjocklek var en handsbredd. Dess kant var gjord som kanten på en bägare, i form av en utslagen lilja. Det rymde två tusen bat.</VERS>
   <VERS vnumber="27">Vidare gjorde han de tio bäckenställen, av koppar. Vart ställ var fyra alnar långt, fyra alnar brett och tre alnar högt.</VERS>
   <VERS vnumber="28">På följande sätt var dessa ställ gjorda. De var försedda med sidolister, vilka sidolister hade sin plats mellan hörnlisterna.</VERS>
   <VERS vnumber="29">På dessa sidolister mellan hörnlisterna fanns avbildade lejon, tjurar och keruber och likaså på hörnlisterna upptill. Under lejonen och tjurarna satt nedhängande blomsterslingor.</VERS>
   <VERS vnumber="30">Vart ställ hade fyra hjul av koppar med axlar av koppar. Dess fyra fötter var försedda med bärarmar. Dessa bärarmar var gjutna till att sitta under bäckenet och mitt för var och en satt blomsterslingor.</VERS>
   <VERS vnumber="31">Sin öppning hade det i kransstycket, som höjde sig en aln uppåt. öppningen i detta var rund. Det var så gjort, att det kunde tjäna som underlag och det mätte en och en halv aln. Också på dess öppning fanns utsirningar. Men sidolisterna till det var fyrkantiga, inte runda.</VERS>
   <VERS vnumber="32">De fyra hjulen satt under sidolisterna och hjulens hållare var fästa vid bäckenstället. Vart hjul mätte en och en halv aln.</VERS>
   <VERS vnumber="33">Hjulen var gjorda som vagnshjul. Deras hållare, deras ringar, deras ekrar och deras navar var alla gjutna.</VERS>
   <VERS vnumber="34">Fyra bärarmar fanns på vart ställ, i de fyra hörnen. Bärarmarna var gjorda i ett stycke med sitt ställ.</VERS>
   <VERS vnumber="35">Överst på vart ställ var en helt och hållet rund uppsats, en halv aln hög. Ovantill på vart ställ satt dess hållare, men också dess sidolister gjorda i ett stycke med det.</VERS>
   <VERS vnumber="36">På hållarnas ytor och på sidolisterna inristade han keruber, lejon och palmer, alltefter som utrymme fanns på var och en, men också blomsterslingor runt omkring.</VERS>
   <VERS vnumber="37">På detta sätt gjorde han de tio bäckenställen. De var alla gjutna på samma sätt och hade samma mått och samma form</VERS>
   <VERS vnumber="38">Han gjorde också tio bäcken, av koppar. Fyrtio bat rymde vart bäcken och vart bäcken mätte fyra alnar. Till vart och ett av de tio bäckenställen gjordes ett bäcken.</VERS>
   <VERS vnumber="39">Han ställde fem av bäckenställen på högra sidan om huset och fem på vänstra sidan om huset. Havet ställde han på högra sidan om huset, åt sydost.</VERS>
   <VERS vnumber="40">Hirom gjorde dessa bäcken, men också skovlarna och skålarna. Så tog Hiram allt det arbete till slut, som han fick utföra åt kung Salomo för Herrens hus:</VERS>
   <VERS vnumber="41">nämligen två pelare och de två klotformiga pelarhuvuden som satt ovanpå pelarna och de två nätverk som skulle betäcka de båda klotformiga pelarhuvuden som satt ovanpå pelarna,</VERS>
   <VERS vnumber="42">därjämte de fyra hundra granatäpplena till de båda nätverken, två rader granatäpplen till vart nätverk, för att de båda klotformiga pelarhuvuden som satt uppe på pelarna så skulle bli betäckta,</VERS>
   <VERS vnumber="43">Vidare de tio bäckenställen och de tio bäckenen på bäckenställen,</VERS>
   <VERS vnumber="44">så också havet, som var bara ett och de tolv oxarna under havet,</VERS>
   <VERS vnumber="45">vidare askkärlen, skovlarna och skålarna, kort sagt, alla redan nämnda föremål som Hiram gjorde åt kung Salomo för Herrens hus. Allt var av polerad koppar.</VERS>
   <VERS vnumber="46">På Jordanslätten lät kungen gjuta det i lerformar, mellan Suckot och Saretan.</VERS>
   <VERS vnumber="47">För den väldigt stora myckenhetens skull lämnade Salomo alla föremålen ovägda, så att kopparens vikt inte blev utrönt.</VERS>
   <VERS vnumber="48">Salomo gjorde också alla övriga föremål som skulle finnas i Herrens hus: det gyllene altaret, det gyllene bordet som skådebröden skulle ligga på,</VERS>
   <VERS vnumber="49">så också ljusstakarna, fem på högra sidan och fem på vänstra framför koret, av fint guld, med blomverket, lamporna och lamptängerna av guld,</VERS>
   <VERS vnumber="50">vidare faten, knivarna, de båda slagen av skålar och fyrfaten, av fint guld, äntligen de gyllene gångjärnen till de dörrar som ledde till det innersta av huset, det allraheligaste och till de dörrar i huset, som ledde till tempelsalen.</VERS>
   <VERS vnumber="51">Sedan allt det arbete som kung Salomo lät utföra på Herrens hus var färdigt, tog Salomo ditin vad hans far David hade gjort heligt åt Herren: silvret, guldet och kärlen. Detta la han in i skattkamrarna i Herrens hus.</VERS>
  </CHAPTER>
  <CHAPTER cnumber="8">
   <VERS vnumber="1">Efter det samlade Salomo de äldste i Israel, alla huvudmännen för stammarna, Israels barns familjehövdingar, till kung Salomo i Jerusalem, för att hämta Herrens förbundsark upp från Davids stad, det är Sion.</VERS>
   <VERS vnumber="2">Så samlades då till kung Salomo alla Israels män under högtiden i månaden Etanim, det är den sjunde månaden.</VERS>
   <VERS vnumber="3">När då alla de äldste i Israel hade kommit tillstädes, lyfte prästerna upp arken.</VERS>
   <VERS vnumber="4">De hämtade Herrens ark och uppenbarelsetältet dit och alla heliga föremål som fanns i tältet. Prästerna och leviterna hämtade det dit.</VERS>
   <VERS vnumber="5">Kung Salomo stod framför arken och Israels hela menighet, som hade församlats till honom. De offrade så småboskap och fäkreatur i sådan myckenhet, att de inte kunde täljas eller räknas.</VERS>
   <VERS vnumber="6">Prästerna bar in Herrens förbundsark till dess plats i husets kor, i det allraheligaste, till platsen under kerubernas vingar.</VERS>
   <VERS vnumber="7">För keruberna bredde ut sina vingar fram över den plats där arken stod, så att arken och dess stänger ovantill betäcktes av keruberna.</VERS>
   <VERS vnumber="8">Stängerna var så långa, att deras ändar väl kunde ses från helgedomen framför koret, men däremot inte var synliga längre ute. De har blivit kvar där ända till denna dag.</VERS>
   <VERS vnumber="9">I arken fanns inget annat än de två stentavlor som Mose hade lagt ner i det vid Horeb, när Herren slöt förbund med Israels barn, sedan de hade dragit ut ur Egyptens land.</VERS>
   <VERS vnumber="10">Men när prästerna gick ut ur helgedomen, uppfyllde molnskyn Herrens hus,</VERS>
   <VERS vnumber="11">så att prästerna för molnskyns skull inte kunde stå där och göra tjänst. För Herrens härlighet uppfyllde Herrens hus.</VERS>
   <VERS vnumber="12">Då sa Salomo: "Herren har sagt att han vill bor i töcknet.</VERS>
   <VERS vnumber="13">Jag har nu byggt ett hus till boning åt dig, format en plats där du ska stanna kvar till oändlig tid."</VERS>
   <VERS vnumber="14">Sedan vände kungen sig om och välsignade Israels hela församling, under det att Israels hela församling stannade stående.</VERS>
   <VERS vnumber="15">Han sa: "Lovad ska vara Herren, Israels Gud, som med sin hand har utfört vad han med sin mun lovade min far David, i det han sa:</VERS>
   <VERS vnumber="16">'Från den dag då jag tog mitt folk Israel ut ur Egypten har jag inte i någon av Israels stammar utvalt en stad, till att i den bygga ett hus där mitt namn skulle vara. Men David har jag utvalt till att bestämma över mitt folk Israel.'</VERS>
   <VERS vnumber="17">Min far David hade väl i sinnet att bygga ett hus åt Herrens, Israels Guds, namn.</VERS>
   <VERS vnumber="18">men Herren sa till min far David: 'Då du nu har i sinnet att bygga ett hus åt mitt namn, så gör du visserligen väl i det att du har detta i sinnet.</VERS>
   <VERS vnumber="19">dock ska inte du få bygga detta hus, utan din son, den som har utgått från din länd, han ska bygga huset åt mitt namn.'</VERS>
   <VERS vnumber="20">Herren har uppfyllt det löfte han gav. För jag har kommit upp min far Davids ställe och sitter nu på Israels tron, som Herren lovade och jag har byggt huset åt Herrens, Israels Guds, namn.</VERS>
   <VERS vnumber="21">Där har jag tillrett ett rum för arken, i vilken förvaras det förbund som Herren slöt med våra fäder, när han tog dem ut ur Egyptens land."</VERS>
   <VERS vnumber="22">Efter det kom Salomo fram för Herrens altare inför Israels hela församling och uträckte sina händer mot himmelen</VERS>
   <VERS vnumber="23">och sa: "Herre, Israels Gud, ingen gud är dig lik, uppe i himlen eller nere på jorden, du som håller förbund och bevarar nåd mot dina tjänare, när de vandra inför dig av allt sitt hjärta,</VERS>
   <VERS vnumber="24">du som har hållit vad du lovade din tjänare David, min fader. För vad du med din mun lovade, det fullbordade du med din hand, som nu har skett.</VERS>
   <VERS vnumber="25">Så håll nu också, Herre, Israels Gud, vad du lovade din tjänare David, min fader, i det att du sa: 'Aldrig ska den tid komma, då på Israels tron inte inför mig sitter en avkomling av dig, om bara dina barn har akt på sin väg, så att de vandra inför mig, som du har vandrat inför mig.'</VERS>
   <VERS vnumber="26">Så låt nu, o Israels Gud, de ord som du har talat till din tjänare David, min fader, bli sanna.</VERS>
   <VERS vnumber="27">Men kan då Gud verkligen bor på jorden? Himlarna och himlarnas himmel rymma dig ju inte. Hur mycket mindre då detta hus som jag har byggt!</VERS>
   <VERS vnumber="28">Men vänd dig ändå till din tjänares bön och åkallan, Herre, min Gud, så att du hör på det rop och den bön som din tjänare nu uppsänder till dig,</VERS>
   <VERS vnumber="29">och låter dina ögon natt och dag vara öppna och vända mot detta hus -- den plats som du har sagt: 'Mitt namn ska vara där' -- så att du också hör den bön som din tjänare beder, vänd mot denna plats.</VERS>
   <VERS vnumber="30">Ja, hör på den åkallan som din tjänare och ditt folk Israel uppsända, vända mot denna plats. Låt du höra den och låta den komma upp till himlen, där du bor. När du hör, så ska du förlåta.</VERS>
   <VERS vnumber="31">Om någon försyndar sig mot sin nästa och man ålägger honom en ed och låter honom svära och han så kommer och svär inför ditt altare i detta hus,</VERS>
   <VERS vnumber="32">må du då höra det i himlen och utföra ditt verk och skaffa dina tjänare rätt, i det att du dömer den skyldige skyldig och låter hans gärningar komma över hans huvud, men skaffar rätt åt den som har rätt och låter honom få efter hans rättfärdighet.</VERS>
   <VERS vnumber="33">Om ditt folk Israel blir slaget av en fiende, för att de har syndat mot dig, men de omvänder sig till dig och prisa ditt namn och be och åkalla dig i detta hus,</VERS>
   <VERS vnumber="34">må du då höra det i himlen och förlåta ditt folk Israels synd och låta dem komma tillbaka till det land som du har gett åt deras fäder.</VERS>
   <VERS vnumber="35">Om himlen blir tillsluten, så att regn inte faller, för att de har syndat mot dig, men de då bedja, vända mot denna plats och prisa ditt namn och omvänder sig från sin synd, när du bönhör dem,</VERS>
   <VERS vnumber="36">må du då höra det i himlen och förlåta dina tjänares och ditt folk Israels synd, i det att du lär dem den goda väg som de ska vandra. Låt du låta det regna över ditt land, det som du har gett åt ditt folk till arvedel.</VERS>
   <VERS vnumber="37">Om hungersnöd uppstår i landet, om pest uppstår, om sot eller rost, om gräshoppor eller gräsmaskar komma, om fienden tränger folket i det land där deras städer stå, eller om någon annan plåga eller sjukdom kommer, som det än skulle vara,</VERS>
   <VERS vnumber="38">och om då någon bön och åkallan höjes från någon människa, som det än skulle vara, eller från hela ditt folk Israel, när de var för sig känna plågan därav i sitt hjärta och så sträcka ut sina händer mot detta hus,</VERS>
   <VERS vnumber="39">må du då höra det i himlen, där du bor och förlåta och utföra ditt arbete, i det att du ger var och en efter alla hans gärningar, eftersom du känner hans hjärta -- för du allena känner alla människors hjärtan --</VERS>
   <VERS vnumber="40">på det att de alltid ska frukta dig, så länge de leva i det land som du har gett åt våra fäder.</VERS>
   <VERS vnumber="41">Också om en främling, en som inte kommer från ditt folk Israel, kommer från fjärran land för ditt namns skull</VERS>
   <VERS vnumber="42">-- för man ska också där höra talas om ditt stora namn och din starka hand och din uträckta arm -- om någon sådan kommer och beder, vänd mot detta hus,</VERS>
   <VERS vnumber="43">må du då i himlen, där du bor, höra det och göra allt som främlingen ropar till dig, för att alla jordens folk ska känna ditt namn och frukta dig, som ditt folk Israel gör och förnimma att detta hus som jag har byggt är uppkallat efter ditt namn.</VERS>
   <VERS vnumber="44">Om ditt folk drar ut i strid mot sin fiende, på den väg du sänder dem och de då be till Herren, vända i riktning mot den stad som du har utvalt och mot det hus som jag har byggt åt ditt namn,</VERS>
   <VERS vnumber="45">må du då i himlen höra deras bön och åkallan och skaffa dem rätt.</VERS>
   <VERS vnumber="46">Om de synda mot dig -- eftersom ingen människa finns, som inte syndar -- och du blir vred på dem och ger dem i fiendens våld, så att man tar dem till fånga och för dem bort till fiendens land, fjärran eller nära,</VERS>
   <VERS vnumber="47">men de då besinnar sig i det land där de är i fångenskap och omvänder sig och åkalla dig i landet där man håller dem fångna och säga: 'Vi har syndat och gjort illa, vi har varit ogudaktiga',</VERS>
   <VERS vnumber="48">om de så omvänder sig till dig av allt sitt hjärta och av all sin själ, i sina fienders land -- deras som har fört dem i fångenskap -- och be till dig, vända i riktning mot sitt land, det som du har gett åt deras fäder och mot den stad som du har utvalt och mot det hus som jag har byggt åt ditt namn,</VERS>
   <VERS vnumber="49">må du då i himlen, där du bor, höra deras bön och åkallan och skaffa dem rätt</VERS>
   <VERS vnumber="50">och förlåta ditt folk vad de har syndat mot dig och alla de överträdelser som de har begått mot dig och låta dem finna medlidande inför dem som håller dem fångna, så att dessa förbarma sig över dem.</VERS>
   <VERS vnumber="51">För de är ju ditt folk och din arvedel, som du har fört ut ur Egypten, den smältugnen.</VERS>
   <VERS vnumber="52">Ja, låt dina ögon vara öppna och vända till din tjänares och ditt folk Israels åkallan, så att du hör på dem, så ofta de ropa till dig.</VERS>
   <VERS vnumber="53">För du har själv avskilt dem åt dig till arvedel bland alla folk på Jorden, som du talade genom din tjänare Mose, när du tog våra fäder ut ur Egypten, o Herre, Herre."</VERS>
   <VERS vnumber="54">När Salomo hade slutat att med dessa ord be och åkalla Herren, stod han upp från Herrens altare, där han hade legat på sina knän med händerna uträckta mot himlen,</VERS>
   <VERS vnumber="55">och kom fram och välsignade Israels hela församling med hög röst och sa:</VERS>
   <VERS vnumber="56">"Lovad ska vara Herren, som har gett sitt folk Israel ro, alldeles som han har sagt! Alls inget har uteblivit av allt det goda som han lovade genom sin tjänare Mose.</VERS>
   <VERS vnumber="57">Så ska vara då Herren, vår Gud, med oss, som han har varit med våra fäder. Han ska inte överge oss och förskjuta oss,</VERS>
   <VERS vnumber="58">utan böja våra hjärtan till sig, så att vi alltid vandra på hans vägar och hålla hans bud och stadgar och rätter, dem som han har gett våra fäder.</VERS>
   <VERS vnumber="59">Låt dessa mina ord, med vilka jag har bönfallit inför Herrens ansikte, vara nära Herren, vår Gud, dag och natt, så att han skaffar rätt åt sin tjänare och rätt åt sitt folk Israel, efter var dags behov.</VERS>
   <VERS vnumber="60">på det att alla folk på jorden ska förnimma att Herren är Gud och ingen annan.</VERS>
   <VERS vnumber="61">Låt era hjärtan vara hängivna åt Herren, vår Gud, så att ni fortsatt vandrar efter hans stadgar och håller hans bud, som ni nu gör."</VERS>
   <VERS vnumber="62">Kungen och hela Israel offrade slaktoffer inför Herrens ansikte.</VERS>
   <VERS vnumber="63">Till det tackoffer som Salomo offrade åt Herren tog han tjugotvå tusen tjurar och ett hundra tjugo tusen av småboskapen. Så invigdes Herrens hus av kungen och alla Israels barn.</VERS>
   <VERS vnumber="64">På samma dag gjorda heliga kungen den mellersta delen av förgården framför Herrens hus, för där offrade han brännoffret, matoffret och fettstyckena av tackoffret, eftersom kopparaltaret, som stod inför Herrens ansikte, var för litet för att brännoffret, matoffret och fettstyckena av tackoffret skulle kunna rymmas där.</VERS>
   <VERS vnumber="65">Vid detta tillfälle firade Salomo högtiden och med honom hela Israel -- en stor församling från hela landet, allt från det ställe där vägen går till Hamat ända till Egyptens bäck -- inför Herrens, vår Guds, ansikte i sju dagar och igen sju dagar, tillsammans fjorton dagar.</VERS>
   <VERS vnumber="66">På åttonde dagen lät han folket gå och de tog avsked av kungen. Sedan gick de till sina hyddor, fulla av glädje och fröjd över allt det goda som Herren hade gjort mot sin tjänare David och sitt folk Israel.</VERS>
  </CHAPTER>
  <CHAPTER cnumber="9">
   <VERS vnumber="1">Då nu Salomo hade byggt Herrens hus färdigt, men också kungshuset, liksom allt annat som han hade känt åstundan och lust att utföra,</VERS>
   <VERS vnumber="2">visade sig Herren för andra gången för Salomo, som han tidigare hade visat sig för honom i Gibeon.</VERS>
   <VERS vnumber="3">Herren sa till honom "Jag har hört den bön och åkallan som du har uppsänt till mig. Detta hus som du har byggt har jag helgat, till att där fästa mitt namn för oändlig tid. Mina ögon och mitt hjärta ska vara där alltid.</VERS>
   <VERS vnumber="4">Om du nu vandrar inför mig, som din far David vandrade, med ostraffbart hjärta och i redlighet, så att du gör allt vad jag har befallt dig och håller mina stadgar och rätter</VERS>
   <VERS vnumber="5">då ska jag upprätthålla din kungatron över Israel i evighet, som jag lovade angående din far David, när jag sa: 'Aldrig ska på Israels tron saknas en avkomling av dig.'</VERS>
   <VERS vnumber="6">Men om ni och era barn vänden om och övergiven mig och inte hållen de bud och stadgar som jag har förelagt er, utan går bort och tjänen andra gudar och tillbe dem,</VERS>
   <VERS vnumber="7">då ska jag utrota Israel ur det land som jag har gett dem. Det hus som jag har gjort heligt åt mitt namn ska jag förkasta från mitt ansikte. Israel ska bli ett ordspråk och en visa bland alla folk.</VERS>
   <VERS vnumber="8">Hur upphöjt detta hus nu än ska vara, ska då var och en som går därförbi bli häpen och vissla. När man frågar: 'Varför har Herren gjort så mot detta land och detta hus?',</VERS>
   <VERS vnumber="9">då ska man svara: 'Därför att de övergav Herren, sin Gud, som hade fört deras fäder ut ur Egyptens land och höll sig till andra gudar och tillbad dem och tjänade dem, för det har Herren låtit allt detta onda komma över dem.'"</VERS>
   <VERS vnumber="10">När de tjugo år var förlidna, under vilka Salomo byggde på de två husen, Herrens hus och kungshuset,</VERS>
   <VERS vnumber="11">gav kung Salomo tjugo städer i Galileen åt Hiram, kungen i Tyrus, som hade försett honom med cederträ, cypressträ och guld, så mycket han begärde.</VERS>
   <VERS vnumber="12">Men när Hiram från Tyrus begav sig ut för att bese de städer som Salomo hade gett honom, behagade de honom inte,</VERS>
   <VERS vnumber="13">utan han sa: "Vad är detta för städer som du har gett mig, min broder?" Han kallade dem Kabuls land, som de heta fortfarande.</VERS>
   <VERS vnumber="14">Men Hiram skickade till kungen ett hundra tjugo talenter guld.</VERS>
   <VERS vnumber="15">På följande sätt förhöll det sig med det arbetsfolk som kung Salomo bådade upp för att bygga Herrens hus och hans eget hus och Millo, liksom Jerusalems murar, men också Hasor, Megiddo och Geser.</VERS>
   <VERS vnumber="16">(Farao, kungen i Egypten, hade nämligen dragit upp och intagit Geser och bränt upp det i eld och dräpt de kananéer som bodde i staden, varefter han hade gett den till hemgift åt sin dotter, Salomos hustru.</VERS>
   <VERS vnumber="17">Men Salomo byggde upp Geser, liksom Nedre Bet-Horon,</VERS>
   <VERS vnumber="18">så också Baalat och Tamar i öknen där i landet,</VERS>
   <VERS vnumber="19">vidare alla Salomos förrådsstäder, vagnsstäderna och häststäderna och vad annat Salomo kände åstundan att bygga i Jerusalem, på Libanon och annars i hela det land som lydde under hans välde.)</VERS>
   <VERS vnumber="20">Allt det folk som fanns kvar av amoréerna, hetiterna, perisséerna hivéerna och jebuséerna, kort sagt, alla de som inte var av Israels barn --</VERS>
   <VERS vnumber="21">deras avkomlingar, så många som fanns kvar i landet efter dem, i det Israels barn inte hade förmått ge dem till spillo, dessa pålade Salomo att vara arbetspliktiga tjänare, som de är fortfarande.</VERS>
   <VERS vnumber="22">Men av Israels barn gjorde Salomo ingen till slav, utan de blev krigare och blev hans tjänare och hövitsman och kämpar, eller uppsyningsmän över hans vagnar och ridhästar.</VERS>
   <VERS vnumber="23">Överfogdarna över Salomos arbeten var fem hundra femtio. Dessa hade befälet över folket som utförde arbetet.</VERS>
   <VERS vnumber="24">Men så snart Faraos dotter hade flyttat upp från Davids stad till det hus som han hade byggt åt henne, byggde han också Millo.</VERS>
   <VERS vnumber="25">Salomo offrade tre gånger om året brännoffer och tackoffer på det altare som han hade byggt åt Herren och tände bredvid det rökelsen inför Herrens ansikte. Så hade han då gjort huset färdigt.</VERS>
   <VERS vnumber="26">Kung Salomo byggde också en flotta i Esjon-Geber, som ligger vid Elot, på stranden av Röda havet, i Edoms land.</VERS>
   <VERS vnumber="27">På denna flotta skickade Hiram av sitt folk sjökunnigt skeppsmanskap, som åtföljde Salomos folk.</VERS>
   <VERS vnumber="28">De reste till Ofir och hämtade därifrån guld, fyra hundra tjugo talenter, som de tog till kung Salomo.</VERS>
  </CHAPTER>
  <CHAPTER cnumber="10">
   <VERS vnumber="1">När drottningen av Saba fick höra ryktet om Salomo och vad han hade gjort för Herrens namn, kom hon för att sätta honom på prov med svåra frågor.</VERS>
   <VERS vnumber="2">Hon kom till Jerusalem med ett mycket stort följe, med kameler, som bar välluktande kryddor och guld i stor myckenhet, men också ädla stenar. När hon kom inför Salomo berättade hon allt vad hon tänkte på för honom.</VERS>
   <VERS vnumber="3">Men Salomo gav henne svar på alla hennes frågor. Inget var förborgat för kungen, utan han kunde ge henne svar på allt.</VERS>
   <VERS vnumber="4">När nu drottningen av Saba såg all Salomos vishet och såg huset som han hade byggt,</VERS>
   <VERS vnumber="5">och såg rätterna på hans bord och såg hur hans tjänare satt där och hur de som betjänade honom utförde sina åligganden och hur de var klädda och vidare såg hans munskänkar och när hon såg brännoffren som han offrade i Herrens hus, då blev hon utom sig av förundran.</VERS>
   <VERS vnumber="6">Hon sa till kungen: "Sant var det tal som jag hörde i mitt land om dig och om din vishet.</VERS>
   <VERS vnumber="7">Jag ville inte tro vad man sade, innan jag själv kom och med egna ögon fick se det. Men nu finner jag att det inte ens till hälften har blivit omtalat för mig. Du har långt mer vishet och rikedom, än jag genom ryktet hade hört.</VERS>
   <VERS vnumber="8">Sälla är dina män, sälla är dessa dina tjänare, som beständigt få stå inför dig och höra din visdom.</VERS>
   <VERS vnumber="9">Lovad ska vara Herren, din Gud, som har hittat sådant behag i dig, att han har satt dig på Israels tron! Ja, för att Herren älskar Israel i evighet, för det har han satt dig till kung, för att du ska skipa lag och rätt."</VERS>
   <VERS vnumber="10">Hon gav åt kungen ett hundra tjugo talenter guld, men också välluktande kryddor i stor myckenhet, till det ädla stenar. En så stor myckenhet av välluktande kryddor, som drottningen av Saba gav åt kung Salomo, har aldrig mer blivit införd.</VERS>
   <VERS vnumber="11">När Hirams flotta hämtade guld från Ofir, hemförde också den från Ofir almugträ i stor myckenhet, liksom ädla stenar.</VERS>
   <VERS vnumber="12">Av almugträet lät kungen göra tillbehör till Herrens hus och till kungshuset, men också harpor och psaltare för sångarna. Så mycket almugträ har sedan till denna dag inte införts eller blivit sett i landet.</VERS>
   <VERS vnumber="13">Kung Salomo igen gav åt drottningen av Saba allt vad hon åstundade och begärde och skänkte henne i sin kungliga frikostighet också annat därutöver. Sedan vände hon om och for till sitt land igen med sina tjänare.</VERS>
   <VERS vnumber="14">Det guld som årligen inkom till Salomo vägde sex hundra sextiosex talenter,</VERS>
   <VERS vnumber="15">förutom det som inkom genom kringresande handelsmän och genom krämares köpenskap, men också från Erebs alla kungar och från ståthållarna i landet.</VERS>
   <VERS vnumber="16">Kung Salomo lät göra två hundra stora sköldar av uthamrat guld och använde till var sådan sköld sex hundra siklar guld.</VERS>
   <VERS vnumber="17">likaledes tre hundra mindre sköldar av uthamrat guld och använde till var sådan sköld tre minor guld. Kungen satte upp dem i Libanonskogshuset.</VERS>
   <VERS vnumber="18">Vidare lät kungen göra en stor tron av elfenben och överdrog den med fint guld.</VERS>
   <VERS vnumber="19">Tronen hade sex trappsteg och tronens ryggstycke var ovantill avrundat. På båda sidor om sitsen var armstöd och två lejon stod längst armstöden.</VERS>
   <VERS vnumber="20">och tolv lejon stod där på de sex trappstegen, på båda sidor. Något sådant har aldrig blivit förfärdigat i något annat rike.</VERS>
   <VERS vnumber="21">Alla kung Salomos dryckeskärl var av guld och alla kärl i Libanonskogshuset var av fint guld. Av silver fanns intet, det aktades inte för något i Salomos tid.</VERS>
   <VERS vnumber="22">För kungen hade en egen Tarsisflotta på havet och Hirams flotta. En gång vart tredje år kom Tarsisflottan hem och tog med sig guld och silver, elfenben, apor och påfåglar.</VERS>
   <VERS vnumber="23">Kung Salomo blev större än någon annan kung på jorden, både i rikedom och i vishet.</VERS>
   <VERS vnumber="24">Från alla länder kom man för att besöka Salomo och höra den vishet som Gud hade nedlagt i hans hjärta.</VERS>
   <VERS vnumber="25">Var och en tog med sig skänker: föremål av silver och av guld, kläder, vapen, välluktande kryddor, hästar och mulåsnor. Så blev år efter år.</VERS>
   <VERS vnumber="26">Salomo samlade också vagnar och ridhästar, så att han hade ett tusen fyra hundra vagnar och tolv tusen ridhästar. Dem förlade han dels i vagnsstäderna, dels i Jerusalem, hos kungen själv.</VERS>
   <VERS vnumber="27">Kungen styrde så, att silver blev liksom vanligt i Jerusalem som stenar och cederträ liksom vanligt som mullbärsfikonträ i Låglandet.</VERS>
   <VERS vnumber="28">Hästarna som Salomo lät anskaffa infördes från Egypten. Ett antal kungliga uppköpare hämtade ett visst antal av dem till bestämt pris.</VERS>
   <VERS vnumber="29">Var vagn som hämtades upp från Egypten och infördes kostade sex hundra siklar silver och var häst ett hundra femtio. På samma sätt infördes också genom deras försorg sådana till hetiternas alla kungar och till kungarna i Aram.</VERS>
  </CHAPTER>
  <CHAPTER cnumber="11">
   <VERS vnumber="1">Men kung Salomo hade utom Faraos dotter många andra utländska kvinnor som han älskade: moabitiskor, ammonitiskor, edomeiskor, sidoniskor och hetitiskor,</VERS>
   <VERS vnumber="2">kvinnor av de folk om vilka Herren hade lagt till Israels barn: "Ni ska inte inlåta er med dem och de få inte inlåta sig med er. De ska verkligen annars förleda era hjärtan att avfalla till deras gudar." Till dessa höll sig Salomo och älskade dem.</VERS>
   <VERS vnumber="3">Han hade sju hundra furstliga gemåler och tre hundra bihustrur. Dessa kvinnor förledde hans hjärta till avfall.</VERS>
   <VERS vnumber="4">Ja, när Salomo blev gammal, förledde kvinnorna hans hjärta att avfalla till andra gudar, så att hans hjärta inte stannade hängivet åt Herren, hans Gud, som hans far Davids hjärta hade varit.</VERS>
   <VERS vnumber="5">Så kom Salomo att följa efter Astarte, sidoniernas gudinna och Milkom, ammoniternas styggelse.</VERS>
   <VERS vnumber="6">Salomo gjorde vad ont var i Herrens ögon och följde inte i allt efter Herren, som hans far David hade gjort.</VERS>
   <VERS vnumber="7">Salomo byggde nämligen då en offerhöjd åt Kemos, moabiternas vidrighet, på berget öster om Jerusalem och likaså en åt Molok, Ammons barns styggelse.</VERS>
   <VERS vnumber="8">På samma sätt gjorde han för alla sina utländska kvinnor, så att de fick tända offereld och bära fram offer åt sina gudar.</VERS>
   <VERS vnumber="9">Herren blev vred på Salomo, för att hans hjärta hade avfallit från Herren, Israels Gud, som dock två gånger hade visat sig för honom,</VERS>
   <VERS vnumber="10">och som hade gett honom ett särskilt bud angående denna sak, att han inte skulle följa efter andra gudar, ett Herrens bud som han inte hade hållit.</VERS>
   <VERS vnumber="11">Därför sa Herren till Salomo: "Eftersom det är så med dig och eftersom du inte har hållit det förbund och de stadgar som jag har gett dig, ska jag rycka riket från dig och ge det åt din tjänare.</VERS>
   <VERS vnumber="12">Men för din far Davids skull vill jag inte göra detta i din tid. Först ur din sons hand ska jag rycka det.</VERS>
   <VERS vnumber="13">Dock ska jag inte rycka hela riket från honom, utan en stam ska jag ge åt din son, för min tjänare Davids skull och för Jerusalems skull, som jag har utvalt."</VERS>
   <VERS vnumber="14">Herren lät en motståndare till Salomo uppstå i edoméen Hadad. Han var av kungasläkten i Edom.</VERS>
   <VERS vnumber="15">För när David var i strid med Edom och härhövitsmannen Joab drog upp för att begrava de slagna och så förgjorde allt mankön i Edom</VERS>
   <VERS vnumber="16">-- för Joab och hela Israel stannade där i sex månader, till dess att han hade utrotat allt mankön i Edom --</VERS>
   <VERS vnumber="17">då flydde Adad och några edomeiska män som hade varit i hans fars tjänst och de tog vägen till Egypten. Hadad var då en ung gosse.</VERS>
   <VERS vnumber="18">De begav sig iväg från Midjan och kom till Paran. De tog folk med sig från Paran och kom så till Egypten, till Farao, kungen i Egypten. Han gav honom ett hus och anslog ett underhåll åt honom och gav honom land.</VERS>
   <VERS vnumber="19">Hadad fann mycke nåd för Faraos ögon, så att han gav honom till hustru en syster till sin gemål, en syster till drottning Tapenes.</VERS>
   <VERS vnumber="20">Denna syster till Tapenes födde åt honom sonen Genubat och Tapenes lät avvänja honom i Faraos hus. Sedan vistades Genubat i Faraos hus bland Faraos söner.</VERS>
   <VERS vnumber="21">Då nu Hadad i Egypten hörde att David hade gått till vila hos sina fäder och att härhövitsmannen Joab var död, sa han till Farao: "Låt mig fara hem till mitt land."</VERS>
   <VERS vnumber="22">Men Farao sa till honom: "Vad fattas dig här hos mig, eftersom du vill resa till ditt land?" Han svarade: "Hindra mig inte, utan låt mig gå.</VERS>
   <VERS vnumber="23">Gud lät ännu en motståndare till honom uppstå i Reson, Eljadas son, som hade flytt från sin herre, Hadadeser, kungen i Soba.</VERS>
   <VERS vnumber="24">När David sedan anställde blodbadet ibland dem, samlade han folk omkring sig och blev hövitsman för en strövskara. Dessa drog efter det till Damaskus och slog sig ner där och gjorde sig till herrar i Damaskus.</VERS>
   <VERS vnumber="25">Han var nu under Salomos hela livstid Israels motståndare och gjorde det skada, han såväl som Hadad. Han avskydde Israel. Han blev kung över Aram.</VERS>
   <VERS vnumber="26">En av Salomos tjänare hette Jerobeam. Han var son till Nebat, en efraimit, från Sereda och hans mor hette Seruga och var änka. Han reste sig upp mot kungen.</VERS>
   <VERS vnumber="27">Orsaken varför han reste sig upp mot kungen var följande. Salomo byggde då på Millo. Han ville befästa det blottade stället på sin far Davids stad.</VERS>
   <VERS vnumber="28">Nu var Jerobeam en dugande man. Då Salomo såg att den unge mannen var driftig i sitt arbete, satte han honom över allt det arbete som ålåg Josefs hus.</VERS>
   <VERS vnumber="29">Vid den tiden hände sig en gång att Jerobeam hade begivit sig ut ur Jerusalem. Då kom profeten Ahia från Silo emot honom på vägen, där han gick klädd i en ny mantel. De båda var ensamma på fältet.</VERS>
   <VERS vnumber="30">Ahia fattade i den nya manteln som han hade på sig och ryckte sönder den i tolv stycken.</VERS>
   <VERS vnumber="31">Efter det sa han till Jerobeam: "Ta här tio stycken för dig. För så säger Herren, Israels Gud: Se, jag vill rycka riket ur Salomos hand och ge tio av stammarna åt dig.</VERS>
   <VERS vnumber="32">den ena stammen ska han få behålla för min tjänare Davids skull och för Jerusalems skull, den stads som jag har utvalt ur alla Israels stammar.</VERS>
   <VERS vnumber="33">Så ska ske, för att de har övergivit mig och tillbett Astarte, sidoniernas gudinna och Kemos, Moabs gud och Milkom, Ammons barns gud och inte vandrat på mina vägar och inte gjort det rätta i mina ögon, efter mina stadgar och rätter, som hans far David gjorde.</VERS>
   <VERS vnumber="34">Dock ska jag inte ta från honom själv det samlade riket, utan jag vill låta honom stanna kvar furste, så länge han lever, för min tjänare Davids skull, som jag utvalde, för att han höll mina bud och grundregler.</VERS>
   <VERS vnumber="35">Men från hans son ska jag ta kungadömet och ge det åt dig, nämligen de tio stammarna.</VERS>
   <VERS vnumber="36">En stam ska jag ge åt hans son, så att min tjänare David alltid har en lampa inför mitt ansikte i Jerusalem, den stad som jag har utvalt åt mig, till att där fästa mitt namn.</VERS>
   <VERS vnumber="37">Dig vill jag alltså ta och vill låta dig regera över allt vad dig lyster. Du ska bli kung över Israel.</VERS>
   <VERS vnumber="38">Om du nu lyssnar på allt vad jag befaller dig och vandrar på mina vägar och gör det rätta i mina ögon, så att du håller mina stadgar och bud, som min tjänare David gjorde, så ska jag vara med dig och bygga åt dig ett hus som blir beståndande, som jag byggde ett hus åt David och jag ska ge Israel åt dig. --</VERS>
   <VERS vnumber="39">Ja, för den sakens skull ska jag ödmjuka Davids säd, dock inte för alltid."</VERS>
   <VERS vnumber="40">Salomo sökte tillfälle att döda Jerobeam. Men Jerobeam stod upp och flydde till Egypten, till Sisak, kungen i Egypten. Han stannade i Egypten till Salomos död.</VERS>
   <VERS vnumber="41">Vad nu mer är att säga om Salomo, om allt vad han gjorde och om hans vishet, det finns upptecknat i Salomos krönika.</VERS>
   <VERS vnumber="42">Den tid Salomo regerade i Jerusalem över hela Israel var fyrtio år.</VERS>
   <VERS vnumber="43">Salomo gick till vila hos sina fäder och blev begraven i sin far Davids stad. Hans son Rehabeam blev kung efter honom.</VERS>
  </CHAPTER>
  <CHAPTER cnumber="12">
   <VERS vnumber="1">Rehabeam drog till Sikem, för hela Israel hade kommit till Sikem för att göra honom till kung.</VERS>
   <VERS vnumber="2">När Jerobeam, Nebats son, hörde detta -- han var då ännu kvar i Egypten, dit han hade flytt för kung Salomo. Jerobeam bodde alltså i Egypten,</VERS>
   <VERS vnumber="3">men de skickade ditbort och lät kalla honom igen -- då kom han tillstädes och Israels hela församling och talade till Rehabeam och sa:</VERS>
   <VERS vnumber="4">"Din far gjorde vårt ok för svårt. Men lätta nu du det svåra arbete och det tunga ok som din far la på oss, så ska vi tjäna dig."</VERS>
   <VERS vnumber="5">Han svarade dem: "Gå bort och vänten ännu tre dagar och kom så tillbaka till mig." Folket gick.</VERS>
   <VERS vnumber="6">Då rådförde sig kung Rehabeam med de gamle som hade varit i tjänst hos hans far Salomo, medan han ännu levde. Han sa: "Vilket svar råden ni mig att ge detta folk?"</VERS>
   <VERS vnumber="7">De svarade honom och sa: "Om du i dag underkastar dig detta folk och blir dem till tjänst, om du lyssnar till deras bön och talar goda ord till dem, så ska de för alltid bli dina tjänare."</VERS>
   <VERS vnumber="8">Men han aktade inte på det råd som de gamle hade gett honom, utan rådförde sig med de unga män som hade vuxit upp med honom och som nu var i hans tjänst.</VERS>
   <VERS vnumber="9">Han sa till dem: "Vilket svar råden ni oss att ge detta folk som har talat till mig och sagt: 'Lätta det ok som din far har lagt på oss'?"</VERS>
   <VERS vnumber="10">De unga männen som hade vuxit upp med honom svarade honom då och sa: "Så ska du säga till detta folk som har talat till dig och sagt: 'Din far gjorde vårt ok tungt, men lätta du det för oss -- så ska du tala till dem: 'Mitt minsta finger är tjockare än min fars länd.</VERS>
   <VERS vnumber="11">Så vet nu, att om min far har belastat er med ett tungt ok, så ska jag göra ert ok ännu tyngre. Har min far tuktat er med ris, så ska jag tukta er med skorpiongissel.'"</VERS>
   <VERS vnumber="12">Så kom nu Jerobeam med allt folket till Rehabeam på tredje dagen, som kungen hade befallt, i det han sa: "Kom tillbaka till mig på tredje dagen."</VERS>
   <VERS vnumber="13">Då gav kungen folket ett hårt svar. För han aktade inte på det råd som de gamle hade gett honom.</VERS>
   <VERS vnumber="14">Han talade till dem efter de unga männens råd och sa: "Har min far gjort ert ok tungt, så ska jag göra ert ok ännu tyngre. Har min far tuktat er med ris, så ska jag tukta er med skorpiongissel."</VERS>
   <VERS vnumber="15">Alltså hörde kungen inte på folket. För det var så skickat av Herren, för att hans ord skulle uppfyllas, det som Herren hade talat till Jerobeam, Nebats son, genom Ahia från Silo.</VERS>
   <VERS vnumber="16">Då nu hela Israel förnam att kungen inte ville höra på dem, gav folket kungen detta svar: "Vad del har vi i David? Ingen arvslott har vi i Isais son. Dra hem till dina hyddor, Israel. Se nu själv om ditt hus, du David." Efter det drog Israel hem till sina hyddor.</VERS>
   <VERS vnumber="17">Bara över de israeliter som bodde i Juda städer stannade Rehabeam kung.</VERS>
   <VERS vnumber="18">När kung Rehabeam skickade iväg Adoram, som hade uppsikten över de allmänna arbetena, stenade hela Israel honom till döds. Kung Rehabeam själv måste med hast stiga upp i sin vagn och fly till Jerusalem.</VERS>
   <VERS vnumber="19">Så avföll Israel från Davids hus och har varit skilt därifrån ända till denna dag.</VERS>
   <VERS vnumber="20">Men när hela Israel hörde att Jerobeam hade kommit tillbaka, skickade de och lät kalla honom till folkförsamlingen och gjorde honom till kung över hela Israel. Ingen höll sig till Davids hus, utom Juda stam allena.</VERS>
   <VERS vnumber="21">När Rehabeam kom till Jerusalem, samlade han hela Juda hus och Benjamins stam, ett hundra åttio tusen utvalda krigare, för att de skulle kriga mot Israels hus och återvinna kungadömet åt Rehabeam, Salomos son.</VERS>
   <VERS vnumber="22">Men Guds ord kom till gudsmannen Semaja.</VERS>
   <VERS vnumber="23">han sa: "Säg till Rehabeam, Salomos son, Juda kung och till hela Juda hus och Benjamin och till det övriga folket:</VERS>
   <VERS vnumber="24">Så säger Herren: ni ska inte dra upp och kriga mot era bröder, Israels barn. Vänd tillbaka hem, var och en till sitt, för vad som har skett har kommit från mig." De lyssnade till Herrens ord och vände om och gick sin väg, som Herren hade befallt.</VERS>
   <VERS vnumber="25">Men Jerobeam befäste Sikem i Efraims bergsbygd och bosatte sig där. Därifrån drog han iväg och befäste Penuel.</VERS>
   <VERS vnumber="26">Jerobeam sa till sig själv: "Såsom nu är, kan riket komma tillbaka till Davids hus.</VERS>
   <VERS vnumber="27">För om folket här får dra upp och anställa slaktoffer i Herrens hus i Jerusalem, så kan folkets hjärta vända tillbaka till deras herre Rehabeam, Juda kung. Ja, då kunna de döda mig och vända tillbaka till Rehabeam, Juda kung."</VERS>
   <VERS vnumber="28">Sedan nu kungen hade överlagt härom, lät han göra två kalvar av guld. Efter det sa han till folket: "Nu räcker det med era färder upp till Jerusalem. Se, här är din Gud, Israel, han som har fört dig upp ur Egyptens land."</VERS>
   <VERS vnumber="29">Han ställde upp den ena i Betel och den andra satte han upp i Dan.</VERS>
   <VERS vnumber="30">Detta blev en orsak till synd. Folket gick ända till Dan för att gå fram inför den ena av dem.</VERS>
   <VERS vnumber="31">Han byggde också upp offerhöjdshus och gjorde till präster olika män ur folket, sådana som inte var av Levi barn.</VERS>
   <VERS vnumber="32">Jerobeam anordnade en högtid i åttonde månaden, på femtonde dagen i månaden, lik högtiden Juda och steg då upp till altaret. Så gjorde han i Betel för att offra åt de kalvar som han hade låtit göra. De män som han hade gjort till offerhöjdspräster lät han göra tjänst i Betel.</VERS>
   <VERS vnumber="33">Till det altare som han hade gjort i Betel steg han alltså upp på femtonde dagen i åttonde månaden, den månad som han av eget påfund hade valt. Han anordnade nämligen då en högtid för Israels barn och steg upp till altaret för att där tända offereld.</VERS>
  </CHAPTER>
  <CHAPTER cnumber="13">
   <VERS vnumber="1">Men då kom på Herrens befallning en gudsman från Juda till Betel, just när Jerobeam stod vid altaret för att där tända offereld.</VERS>
   <VERS vnumber="2">Mannen ropade mot altaret på Herrens befallning och sa: "Altare! Altare! Så säger Herren: Se, åt Davids hus ska födas en son vid namn Josia, han ska på dig slakta offerhöjdsprästerna som antänder offereld på dig och människoben ska man då bränna upp på dig."</VERS>
   <VERS vnumber="3">På samma gång angav han ett tecken, i det han sa: "Detta är tecknet på att det är Herren som har talat: se, altaret ska rämna och askan på det ska spillas ut."</VERS>
   <VERS vnumber="4">När kung Jerobeam hörde dessa ord, som gudsmannen ropade mot altaret i Betel, räckte han ut sin hand från altaret och sa: "Gripen honom." Men handen som han hade räckt ut mot honom skrumpnade och han kunde inte dra den tillbaka till sig igen.</VERS>
   <VERS vnumber="5">Altaret rämnade och askan på altaret spilldes ut. Det var det tecken som gudsmannen på Herrens befallning hade angivit.</VERS>
   <VERS vnumber="6">Då tog kungen till orda och sa till gudsmannen: "Bönfall inför Herren, din Gud och bed för mig att jag ska kunna dra min hand tillbaka till mig igen." Gudsmannen bönföll inför Herren. Kungen kunde då dra sin hand tillbaka till sig igen och den var likadan som förut.</VERS>
   <VERS vnumber="7">Då talade kungen till gudsmannen: "Kom hem med mig och vederkvick dig. Sedan vill jag ge dig en gåva."</VERS>
   <VERS vnumber="8">Men gudsmannen svarade kungen: "Om du än vill ge mig hälften av vad som finns i ditt hus, så kommer jag dock inte med dig. Här på orten vill jag varken äta eller dricka.</VERS>
   <VERS vnumber="9">För så har Herren genom sitt ord bjudit mig och sagt: Du ska varken äta eller dricka och inte heller vända tillbaka samma väg du har gått hit."</VERS>
   <VERS vnumber="10">Efter det gick han sina färde en annan väg och vände inte tillbaka samma väg han hade kommit till Betel.</VERS>
   <VERS vnumber="11">Men i Betel bodde en gammal profet. Dennes son kom och förtäljde för honom allt vad gudsmannen den dagen hade gjort i Betel, hur han hade talat till kungen. När de hade förtäljt detta för sin fader,</VERS>
   <VERS vnumber="12">frågade deras far dem vilken väg han hade gått. Hans söner visste vilken väg gudsmannen som kom från Juda hade gått.</VERS>
   <VERS vnumber="13">Då sa han till sina söner: "Sadlen åsnan åt mig." När de då hade sadlat åsnan åt honom, satte han sig på den</VERS>
   <VERS vnumber="14">och begav dig iväg efter gudsmannen och fann honom sittande under terebinten. Han frågade honom: "Är du den gudsman som har kommit från Juda?" Han svarade: "Ja."</VERS>
   <VERS vnumber="15">Då sa han till honom: "Kom med mig hem och ät med mig."</VERS>
   <VERS vnumber="16">Men han svarade: "Jag kan inte vända om med dig och följa dig och jag vill inte äta eller dricka med dig här på orten.</VERS>
   <VERS vnumber="17">för så har blivit mig sagt genom Herrens ord: Du ska varken äta eller dricka där. Du ska inte heller gå tillbaka samma väg du har gått dit."</VERS>
   <VERS vnumber="18">Han sa till honom: "Jag är också en profet som du och en ängel har talat till mig på Herrens befallning och sagt: 'För honom tillbaka med dig hem och ge honom att äta och dricka.'" Men häri ljög han för honom.</VERS>
   <VERS vnumber="19">Då vände han tillbaka med honom och åt i hans hus och drack.</VERS>
   <VERS vnumber="20">Men under det att de satt till bords, kom Herrens ord till profeten som hade fört honom tillbaka.</VERS>
   <VERS vnumber="21">Han ropade till gudsmannen som hade kommit från Juda och sa: "Så säger Herren: Därför att du har varit gensträvig mot Herrens ord och inte hållit det bud som Herren, din Gud, har gett dig,</VERS>
   <VERS vnumber="22">utan vänt tillbaka och ätit och druckit på den ort där han hade förbjudit, dig att äta och dricka, för det ska din döda kropp inte komma i dina fäders grav.</VERS>
   <VERS vnumber="23">När han nu hade ätit och druckit, sadlade han åsnan åt honom, åt profeten som han hade fört tillbaka.</VERS>
   <VERS vnumber="24">Denne begav sig iväg. Men ett lejon kom emot honom på vägen och dödade honom. Sedan låg hans döda kropp utsträckt där på vägen, under det att åsnan stod bredvid den. Lejonet stod också bredvid den döda kroppen.</VERS>
   <VERS vnumber="25">Då nu folk som gick därförbi fick se den döda kroppen ligga utsträckt på vägen och lejonet stå bredvid den döda kroppen, gick de in i staden där den gamle profeten bodde och berättade det där.</VERS>
   <VERS vnumber="26">När profeten, som hade fört honom tillbaka från hans väg, hörde det, sa han: "Det är gudsmannen, han som var gensträvig mot Herrens ord. Därför har Herren gett honom i lejonets våld och det har krossat och dödat honom, i enlighet med det ord som Herren hade talat till honom."</VERS>
   <VERS vnumber="27">Efter det sa till han sina söner att de skulle sadla åsnan åt honom. De sadlade den.</VERS>
   <VERS vnumber="28">Så gick han iväg och fann den döda kroppen liggande utsträckt på vägen och åsnan och lejonet stående bredvid den döda kroppen. Lejonet hade inte ätit av den döda kroppen och inte heller krossat åsnan.</VERS>
   <VERS vnumber="29">Då tog profeten upp gudsmannens döda kropp och la den på åsnan och tog den tillbaka. Den gamle profeten begav sig in i sin stad för att hålla dödsklagan och begrava honom.</VERS>
   <VERS vnumber="30">Han la hans döda kropp i sin egen grav. De höll dödsklagan efter honom och ropade: "Ack ve, min broder!"</VERS>
   <VERS vnumber="31">När han nu hade begravit honom, sa han till sina söner: "När jag dör, så begraven mig i den grav där gudsmannen ligger begraven. Läggen mina ben vid sidan av hans ben.</VERS>
   <VERS vnumber="32">För verkligen ska det ord gå i fullbordan, som han på Herrens befallning ropade mot altaret i Betel och mot alla offerhöjdshus i Samariens städer."</VERS>
   <VERS vnumber="33">Dock vände Jerobeam efter detta inte om från sin onda väg, utan gjorde igen olika män ur folket till offerhöjdspräster. Vem som hade lust till det fick av honom mottaga handfyllning till att vara offerhöjdspräst.</VERS>
   <VERS vnumber="34">På detta sätt blev han för Jerobeams hus en orsak till synd och en orsak till att det blev utplånat och utrotat från jorden.</VERS>
  </CHAPTER>
  <CHAPTER cnumber="14">
   <VERS vnumber="1">Vid den tiden blev Abia, Jerobeams son, sjuk.</VERS>
   <VERS vnumber="2">Då sa Jerobeam till sin hustru: "Stå upp och förkläd dig, så att ingen kan märka att du är Jerobeams hustru och gå till Silo, för där bor profeten Ahia, han som förkunnade om mig att jag skulle bli kung över detta folk.</VERS>
   <VERS vnumber="3">Ta med dig tio bröd, till det smått bakverk och en kruka honung och gå in till honom. Han ska då ropa ut för dig hur det ska gå med gossen."</VERS>
   <VERS vnumber="4">Jerobeams hustru gjorde så. Hon stod upp och gick till Silo och kom till Ahias hus. Ahia kunde inte se, för hans ögon var starrblinda av ålderdom.</VERS>
   <VERS vnumber="5">Men Herren hade sagt till Ahia: "Just nu kommer Jerobeams hustru för att förfråga sig hos dig om sin son, för han är sjuk. Så och så ska du tala till henne. Men när hon kommer, ska hon ställa sig främmande.</VERS>
   <VERS vnumber="6">Då nu Ahia hörde ljudet av hennes steg, när hon kom i dörren, sa han: "Kom in, du Jerobeams hustru. Varför ställer du dig främmande? Jag har ju fått uppdrag att ge dig ett hårt budskap.</VERS>
   <VERS vnumber="7">Gå och säg Jerobeam: Så säger Herren, Israels Gud: Se, jag har upphöjt dig ur folket och satt dig till furste över mitt folk Israel</VERS>
   <VERS vnumber="8">och har ryckt riket från Davids hus och gett det åt dig. Men du har inte varit sådan som min tjänare David, som höll mina bud och följde efter mig av allt sitt hjärta, så att han gjorde bara vad rätt var i mina ögon.</VERS>
   <VERS vnumber="9">utan du har gjort mer ont än alla som har varit före dig och har gått bort och gjort dig andra gudar, nämligen gjutna bilder av avgudar, för att förtörna mig och har kastat mig bakom din rygg.</VERS>
   <VERS vnumber="10">Därför ska jag låta olycka komma över Jerobeams hus och utrota allt mankön av Jerobeams hus, både små och stora i Israel. Jag ska bortsopa Jerobeams hus, som man sopar bort orenlighet, till dess det blir en ände på det.</VERS>
   <VERS vnumber="11">Den av Jerobeams hus, som dör i staden, ska hundarna äta upp och den som dör ute på marken, ska himmelens fåglar äta upp. För så har Herren talat.</VERS>
   <VERS vnumber="12">Så stå du nu upp och gå hem igen. När din fot går in i staden, ska barnet dö.</VERS>
   <VERS vnumber="13">Hela Israel ska hålla dödsklagan efter honom och man ska begrava honom. För av Jerobeams hus ska bara han komma i en grav, för att i Jerobeams hus dock hos honom blev funnet något som var gott inför Herren, Israels Gud.</VERS>
   <VERS vnumber="14">Men Herren ska låta en kung över Israel uppstå åt sig, en kung som ska utrota Jerobeams hus. Detta är den dagen. Vad ska inte nu ske!</VERS>
   <VERS vnumber="15">Herren ska slå Israel, så att det blir likt vassen, som vaggar hit och dit i vattnet. Han ska rycka upp Israel ur detta goda land, som han har gett åt deras fäder och ska förströ dem på andra sidan floden, för att de har gjort sig Aseror och genom förtörnat Herren.</VERS>
   <VERS vnumber="16">Han ska prisgiva Israel för de synders skull som Jerobeam har begått och genom vilka han har kommit Israel att synda."</VERS>
   <VERS vnumber="17">Då stod Jerobeams hustru upp och gick sin väg och kom till Tirsa. Just som hon beträdde husets tröskel, gav pojken upp andan.</VERS>
   <VERS vnumber="18">Man begravde honom och hela Israel höll dödsklagan efter honom, i enlighet med det ord som Herren hade talat genom sin tjänare, profeten Ahia.</VERS>
   <VERS vnumber="19">Vad nu mer är att säga om Jerobeam, om hans krig och om hans regering, det finns upptecknat i Israels kungars krönika.</VERS>
   <VERS vnumber="20">Den tid Jerobeam regerade var tjugotvå år. Så gick han till vila hos sina fäder. Hans son Nadab blev kung efter honom.</VERS>
   <VERS vnumber="21">Men Rehabeam, Salomos son, var kung i Juda. Fyrtioett år gammal var Rehabeam, när han blev kung och han regerade sjutton år i Jerusalem, den stad som Herren hade utvalt ur alla Israels stammar, till att där fästa sitt namn. Hans mor hette Naama, ammonitiskan.</VERS>
   <VERS vnumber="22">Juda gjorde vad ont var i Herrens ögon. Med de synder som de begingo retade de honom långt mer, än deras fäder hade gjort.</VERS>
   <VERS vnumber="23">För också de byggde sig offerhöjder och reste stoder och Aseror på alla höga kullar och under alla gröna träd.</VERS>
   <VERS vnumber="24">ja, också tempelbolare fanns i landet. De gjorde efter alla vidrigheter hos de folk som Herren hade fördrivit för Israels barn.</VERS>
   <VERS vnumber="25">Men i kung Rehabeams femte regeringsår drog Sosak, kungen i Egypten, upp mot Jerusalem.</VERS>
   <VERS vnumber="26">Han tog skatterna i Herrens hus och skatterna i kungshuset. Alltsammans tog han. Han tog också alla de gyllene sköldar som Salomo hade låtit göra.</VERS>
   <VERS vnumber="27">I deras ställe lät kung Rehabeam göra sköldar av koppar och dessa lämnade han i förvar åt hövitsmännen för drabanterna som höll vakt vid ingången till kungshuset.</VERS>
   <VERS vnumber="28">Så ofta kungen gick till Herrens hus, bar drabanterna dem. Sedan tog de dem tillbaka till drabantsalen.</VERS>
   <VERS vnumber="29">Vad nu mer är att säga om Rehabeam och om allt vad han gjorde, det finns upptecknat i Juda kungars krönika.</VERS>
   <VERS vnumber="30">Men Rehabeam och Jerobeam lågo i krig med varandra, så länge de levde.</VERS>
   <VERS vnumber="31">Rehabeam gick till vila hos sina fäder och blev begraven hos sina fäder i Davids stad. Hans mor hette Naama, ammonitiskan. Hans son Abiam blev kung efter honom.</VERS>
  </CHAPTER>
  <CHAPTER cnumber="15">
   <VERS vnumber="1">I kung Jerobeams, Nebats sons, artonde regeringsår blev Abiam kung över Juda.</VERS>
   <VERS vnumber="2">Han regerade tre år i Jerusalem. Hans mor hette Maaka, Abisaloms dotter.</VERS>
   <VERS vnumber="3">Han vandrade i alla de synder som hans far hade begått före honom och hans hjärta var inte hängivet åt Herren, hans Gud, som hans far Davids hjärta hade varit.</VERS>
   <VERS vnumber="4">Bara för Davids skull lät Herren, hans Gud, honom få en lampa i Jerusalem, i det att han uppsatte hans son efter honom och lät Jerusalem har bestånd --</VERS>
   <VERS vnumber="5">detta för att David gjorde vad rätt var i Herrens ögon och inte vek från något som han lät honom, så länge han levde, utom i saken med hetiten Uria.</VERS>
   <VERS vnumber="6">Men Rehabeam och Jerobeam lågo i krig med varandra, så länge den förre levde.</VERS>
   <VERS vnumber="7">Vad nu mer är att säga om Abiam och om allt vad han gjorde, det finns upptecknat i Juda kungars krönika. Men Abiam och Jerobeam lågo i krig med varandra.</VERS>
   <VERS vnumber="8">Abiam gick till vila hos sina fäder och man begravde honom i Davids stad. Hans son Asa blev kung efter honom.</VERS>
   <VERS vnumber="9">I Jerobeams, Israels kungs, tjugonde regeringsår blev Asa kung över Juda.</VERS>
   <VERS vnumber="10">Han regerade fyrtioett år i Jerusalem. Hans mor hette Maaka, Abisaloms dotter.</VERS>
   <VERS vnumber="11">Asa gjorde vad rätt var i Herrens ögon, som hans far David hade gjort</VERS>
   <VERS vnumber="12">Han drev ut tempelbolarna ur landet och skaffade bort alla de eländiga avgudabeläten som hans far hade låtit göra.</VERS>
   <VERS vnumber="13">Ja, sin mor Maaka avsatte han från hennes drottningsvärdighet, för att hon hade satt upp en styggelse åt Aseran. Asa högg nu ner styggelsen och brände upp den i Kidrons dal.</VERS>
   <VERS vnumber="14">Men offerhöjderna blev inte avskaffade. Dock var Asas hjärta hängivet åt Herren, så länge han levde.</VERS>
   <VERS vnumber="15">Han tog in i Herrens hus både vad hans far och vad han själv hade gjort heligt åt Herren: silver, guld och kärl.</VERS>
   <VERS vnumber="16">Men Asa och Baesa, Israels kung, lågo i krig med varandra, så länge de levde.</VERS>
   <VERS vnumber="17">Baesa, Israels kung, drog upp mot Juda och började befästa Rama, för att hindra att någon ska komma ska vara sig till eller från Asa, Juda kung.</VERS>
   <VERS vnumber="18">Då tog Asa allt silver och guld som fanns kvar i skattkamrarna i Herrens hus, liksom skatterna i kungshuset och lämnade detta åt sina tjänare. Efter det skickade kung Asa dem till Ben-Hadad, son till Tabrimmon, son till Hesjon, kungen i Aram, som bodde i Damaskus och lät säga:</VERS>
   <VERS vnumber="19">"Ett förbund består ju mellan mig och dig, som det var mellan min far och din fader. Se, här sänder jag dig skänker av silver och guld, så bryt då nu ditt förbund med Baesa, Israels kung, för att han ska lämna mig i fred."</VERS>
   <VERS vnumber="20">Ben-Hadad lyssnade till kung Asa och skickade sina krigshövitsmän mot Israels städer och förhärjade Ijon, Dan, Abel-Bet-Maaka och hela Kinarot och hela Naftali land.</VERS>
   <VERS vnumber="21">När Baesa hörde detta, avstod han från att befästa Rama och höll sig sedan stilla i Tirsa.</VERS>
   <VERS vnumber="22">Men kung Asa bådade upp hela Juda, ingen fritagen. De tog bort stenar och trävirke som Baesa använde till att befästa Rama. Därmed befäste nu kung Asa Geba i Benjamin, men också Mispa.</VERS>
   <VERS vnumber="23">Allt vad mer är att säga om Asa, om alla hans bedrifter, om allt vad han gjorde och om de städer han byggde, det finns upptecknat i Juda kungars krönika. Men på sin ålderdom fick han en sjukdom i sina fötter.</VERS>
   <VERS vnumber="24">Asa gick till vila hos sina fäder och blev begraven hos sina fäder i sin far Davids stad. Hans son Josafat blev kung efter honom.</VERS>
   <VERS vnumber="25">Men Nadab, Jerobeams son, blev kung över Israel i Asas, Juda kungs, andra regeringsår och han regerade över Israel i två år.</VERS>
   <VERS vnumber="26">Han gjorde vad ont var i Herrens ögon och vandrade på sin fars väg och i den synd genom vilken han hade kommit Israel att synda.</VERS>
   <VERS vnumber="27">Men Baesa, Ahias son, av Isaskar hus, anstiftade en sammansvärjning mot honom och Baesa dödade honom vid Gibbeton, som tillhörde filistéerna. Nadab med hela Israel höll nämligen på med att belägra Gibbeton.</VERS>
   <VERS vnumber="28">I Asas, Juda kungs, tredje regeringsår var det som Baesa dödade honom och han blev så själv kung i hans ställe.</VERS>
   <VERS vnumber="29">När han hade blivit kung förgjorde han hela Jerobeams hus. Han lät inget som anda hade bli kvar av Jerobeams hus, utan utrotade det, i enighet med det ord som Herren hade talat genom sin tjänare Ahia från Silo --</VERS>
   <VERS vnumber="30">detta för de synders skull som Jerobeam hade begått och genom vilka han kom Israel att synda, så att han genom förtörnade Herren, Israels Gud.</VERS>
   <VERS vnumber="31">Vad nu mer är att säga om Nadab och om allt vad han gjorde det finns upptecknat i Israels kungars krönika.</VERS>
   <VERS vnumber="32">Men Asa och Baesa, Israels kung, lågo i krig med varandra, länge de levde.</VERS>
   <VERS vnumber="33">I Asas, Juda kungs, tredje regeringsår blev Baesa, Ahias son, kung över hela Israel i Tirsa och regerade i tjugofyra år.</VERS>
   <VERS vnumber="34">Han gjorde vad ont var i Herrens ögon och vandrade på Jerobeams väg och i den synd genom vilken han hade kommit Israel att synda.</VERS>
  </CHAPTER>
  <CHAPTER cnumber="16">
   <VERS vnumber="1">Herrens ord kom till Jehu, Hananis son, mot Baesa. Han sa:</VERS>
   <VERS vnumber="2">"Se, jag har lyft dig upp ur stoftet och satt dig till furste över mitt folk Israel. Men du har vandrat på Jerobeams väg och kommit mitt folk Israel att synda, så att de har förtörnat mig genom sina synder.</VERS>
   <VERS vnumber="3">Därför vill jag bortsopa Baesa och hans hus. Ja, jag vill göra med ditt hus som jag gjorde med Jerobeams, Nebats sons, hus.</VERS>
   <VERS vnumber="4">Den av Baesas hus, som dör i staden, ska hundarna äta upp och den av hans hus, som dör ute på marken, ska himmelens fåglar äta upp."</VERS>
   <VERS vnumber="5">Vad nu mer är att säga om Baesa, om vad han gjorde och om hans bedrifter, det finns upptecknat i Israels kungars krönika.</VERS>
   <VERS vnumber="6">Baesa gick till vila hos sina fäder och blev begraven i Tirsa. Hans son Ela blev kung efter honom.</VERS>
   <VERS vnumber="7">Men genom profeten Jehu, Hananis son, hade Herrens ord kommit till Baesa och hans hus, inte bara för allt det onda som han hade gjort i Herrens ögon, då han förtörnade honom genom sina händers arbete, så att det måste gå honom som det gick Jerobeams hus, utan också för att han hade förgjort detta.</VERS>
   <VERS vnumber="8">I Asas, Juda kungs, tjugosjätte regeringsår blev Ela, Baesas son, kung över Israel i Tirsa och regerade i två år.</VERS>
   <VERS vnumber="9">Men hans tjänare Simri, som var hövitsman för den ena hälften av stridsvagnarna, anstiftade en sammansvärjning mot honom. En gång, då han i Tirsa hade druckit sig drucken i Arsas hus, överhovmästarens i Tirsa,</VERS>
   <VERS vnumber="10">kom Simri dit och slog honom till döds -- det var i Asas, Juda kungs, tjugosjunde regeringsår -- och han själv blev så kung i hans ställe.</VERS>
   <VERS vnumber="11">När han hade blivit kung och intagit sin tron, förgjorde han hela Baesas hus, utan att låta någon av mankön bli kvar, varken hans blodsförvanter eller hans vänner.</VERS>
   <VERS vnumber="12">Så utrotade Simri hela Baesas hus, i enlighet med det ord som Herren hade talat till Baesa genom profeten Jehu --</VERS>
   <VERS vnumber="13">detta för alla de synders skull som Baesa och hans son Ela hade begått och genom vilka de hade kommit Israel att synda, så att de förtörnade Herren, Israels Gud, med de toma avgudar som de dyrkade.</VERS>
   <VERS vnumber="14">Vad nu mer är att säga om Ela och om allt vad han gjorde, det finns upptecknat i Israels kungars krönika.</VERS>
   <VERS vnumber="15">I Asas, Juda kungs, tjugosjunde regeringsår blev Simri kung och regerade i sju dagar, i Tirsa. Folket höll då på att belägra Gibbeton, som tillhörde filistéerna.</VERS>
   <VERS vnumber="16">Medan nu folket höll på med belägringen, fick de höra sägas "Simri har anstiftat en sammansvärjning. Han har också dräpt kungen." Då gjorde hela Israel samma dag Omri, den israelitiske härhövitsmannen, till kung, i lägret.</VERS>
   <VERS vnumber="17">Efter det drog Omri med hela Israel upp från Gibbeton och de angrepo Tirsa.</VERS>
   <VERS vnumber="18">Men när Simri såg att staden var intagen, gick han in i kungshusets palatsbyggnad och brände upp kungshuset och sig själv i eld och omkom så --</VERS>
   <VERS vnumber="19">detta för de synders skull som han hade begått, i det att han gjorde vad ont var i Herrens ögon och vandrade på Jerobeams väg och i den synd som han hade gjort och genom vilken han hade kommit Israel att synda.</VERS>
   <VERS vnumber="20">Vad nu mer är att säga om Simri och om den sammansvärjning som han anstiftade, det finns upptecknat i Israels kungars krönika.</VERS>
   <VERS vnumber="21">Nu delade sig Israels folk i två hälfter. Den ena hälften av folket höll sig till Tibni, Ginats son och ville göra honom till kung och den andra hälften höll sig till Omri.</VERS>
   <VERS vnumber="22">Men den del av folket som höll sig till Omri, fick överhanden över den del som höll sig till Tibni, Ginats son. När Tibni var död, blev Omri kung.</VERS>
   <VERS vnumber="23">I Asas, Juda kungs, trettioförsta regeringsår blev Omri kung över Israel och regerade i tolv år. I Tirsa regerade han i sex år.</VERS>
   <VERS vnumber="24">Han köpte berget Samaria av Semer för två talenter silver. Han bebyggde berget och kallade staden som han byggde där Samaria, efter Semer, den man som hade varit bergets ägare.</VERS>
   <VERS vnumber="25">Men Omri gjorde vad ont var i Herrens ögon. Han gjorde mer ont än någon av dem som hade varit före honom.</VERS>
   <VERS vnumber="26">Han vandrade i allt på Jerobeams, Nebats sons, väg och i de synder genom vilka han hade kommit Israel att synda, så att de förtörnade Herren, Israels Gud, med de toma avgudar de dyrkade.</VERS>
   <VERS vnumber="27">Vad nu mer är att säga om Omri, om vad han gjorde och om de bedrifter han utförde, det finns upptecknat i Israels kungars krönika.</VERS>
   <VERS vnumber="28">Omri gick till vila hos sina fäder och blev begraven i Samaria. Hans son Ahab blev kung efter honom.</VERS>
   <VERS vnumber="29">Ahab, Omris son, blev kung över Israel i Asas, Juda kungs, trettioåttonde regeringsår. Sedan regerade Ahab, Omris son, i tjugotvå år över Israel i Samaria.</VERS>
   <VERS vnumber="30">Men Ahab, Omris son, gjorde vad ont var i Herrens ögon, mer än någon av dem som hade varit före honom.</VERS>
   <VERS vnumber="31">Det var honom inte nog att vandra i Jerobeams, Nebats sons, synder. Han tog också till hustru Isebel, dotter till Etbaal, sidoniernas kung och gick så iväg och tjänade Baal och tillbad honom.</VERS>
   <VERS vnumber="32">Han reste ett altare åt Baal i Baalstemplet som han hade byggt i Samaria.</VERS>
   <VERS vnumber="33">Därtill lät Ahab göra Aseran. Så gjorde Ahab mer till att förtörna Herren, Israels Gud, än någon av de Israels kungar som hade varit före honom.</VERS>
   <VERS vnumber="34">Under hans tid byggde beteliten Hiel igen upp Jeriko. Men när han la dess grund, kostade det honom hans äldste son Abiram och när han satte upp dess portar, kostade det honom hans yngste son Segib -- i enlighet med det ord som Herren hade talat genom Josua, Nuns son.</VERS>
  </CHAPTER>
  <CHAPTER cnumber="17">
   <VERS vnumber="1">Tisbiten Elia, en man som tidigare hade varit i Gilead, sa till Ahab: "Så sant Herren, Israels Gud, lever, han vilkens tjänare jag är, under dessa år ska varken dagg eller regn falla, med mindre jag säger det."</VERS>
   <VERS vnumber="2">Herrens ord kom till honom. Han sa:</VERS>
   <VERS vnumber="3">"Gå bort härifrån och bege dig österut och göm dig vid bäcken Kerit, som österifrån rinner ut i Jordan.</VERS>
   <VERS vnumber="4">Din dryck ska du få ur bäcken och korparna har jag bjudit att där förse dig med föda."</VERS>
   <VERS vnumber="5">Då gick han bort och gjorde som Herren hade befallt. Han gick bort och uppehöll sig vid bäcken Kerit, som österifrån rinner ut i Jordan.</VERS>
   <VERS vnumber="6">Korparna tog till honom bröd och kött om morgonen och bröd och kött om aftonen och sin dryck fick han ur bäcken.</VERS>
   <VERS vnumber="7">Men efter någon tid torkade bäcken ut, för att det inte regnade i landet.</VERS>
   <VERS vnumber="8">Då kom Herrens ord till honom. Han sa:</VERS>
   <VERS vnumber="9">"Stå upp och gå till Sarefat, som hör till Sidon och uppehåll dig där. Se, jag har där bjudit en änka att förse dig med föda."</VERS>
   <VERS vnumber="10">Han stod upp och gick till Sarefat. När han kom till stadsporten, fick han där se en änka som samlade ved. Då ropade han till henne och sa: "Hämta litet vatten åt mig i kärlet, så att jag får dricka."</VERS>
   <VERS vnumber="11">När hon nu gick för att hämta det, ropade han efter henne och sa: "Ta också med dig ett stycke bröd åt mig."</VERS>
   <VERS vnumber="12">Men hon svarade: "Så sant Herren, din Gud, lever, jag äger inte en kaka bröd, utan bara en hand full mjöl i krukan och litet olja i kruset. Se, här har jag samlat ihop ett par vedpinnar och jag går nu hem och tillreder det åt mig och min son, för att vi ska äta det och sedan dö."</VERS>
   <VERS vnumber="13">Då sa Elia till henne: "Frukta inte. Gå och gör som du har sagt. Men red först till en liten kaka därav åt mig och bär ut den till mig. Red sedan till åt dig och din son.</VERS>
   <VERS vnumber="14">För så säger Herren, Israels Gud: Mjölet i krukan ska inte ta slut och oljan i kruset ska inte tryta, fram till den dag då Herren låter det regna på jorden."</VERS>
   <VERS vnumber="15">Då gick hon iväg och gjorde som Elia hade sagt. Hon hade sedan att äta, hon själv och han och hennes husfolk, en lång tid.</VERS>
   <VERS vnumber="16">Mjölet i krukan tog inte slut och oljan i kruset tröt inte, i enlighet med det ord som Herren hade talat genom Elia.</VERS>
   <VERS vnumber="17">Men härefter hände sig, att kvinnans, hans värdinnas, son blev sjuk. Hans sjukdom blev mycket svår, så att han till slut inte mer andades.</VERS>
   <VERS vnumber="18">Då sa hon till Elia: "Vad har du med mig att göra, du gudsman? Du har kommit till mig, för att min missgärning skulle bli ihågkommen, så att min son måste dö."</VERS>
   <VERS vnumber="19">Men han sa till henne: "Ge mig din son." Han tog honom ur hennes famn och bar honom upp i salen där han bodde och la honom på sin säng.</VERS>
   <VERS vnumber="20">Han ropade till Herren och sa: "Herre, min Gud, har du väl kunnat göra så illa mot denna änka, vilkens gäst jag är, att du har dödat hennes son?"</VERS>
   <VERS vnumber="21">Efter det sträckte han sig ut över pojken tre gånger och ropade till Herren och sa: "Herre, min Gud, låt denna gosses själ komma tillbaka in i honom."</VERS>
   <VERS vnumber="22">Herren hörde Elias röst och gossens själ kom tillbaka in i honom och han fick liv igen.</VERS>
   <VERS vnumber="23">Elia tog pojken och bar honom från salen ner i huset och gav honom åt hans mor. Elia sa: "Se, din son lever."</VERS>
   <VERS vnumber="24">Då sa kvinnan till Elia: "Nu vet jag att du är en gudsman och att Herrens ord i din mun är sanning."</VERS>
  </CHAPTER>
  <CHAPTER cnumber="18">
   <VERS vnumber="1">En lång tid härefter, på tredje året, kom Herrens ord till Elia. Han sa: "Gå iväg och träd fram för Ahab, så ska jag sedan låta det regna på jorden."</VERS>
   <VERS vnumber="2">Då gick Elia iväg för att gå fram för Ahab. Men hungersnöden var då stor i Samaria.</VERS>
   <VERS vnumber="3">Ahab kallade till sig Obadja, sin överhovmästare. Men Obadja dyrkade Herren med stor iver.</VERS>
   <VERS vnumber="4">När Isebel utrotade Herrens profeter, hade Obadja tagit ett hundra profeter och gömt dem, femtio man åt gången, i en grotta och försett dem med mat och dryck.</VERS>
   <VERS vnumber="5">Ahab sa nu till Obadja: "Far igenom landet till alla vattenkällor och alla bäckar. Kanhända ska vi finna gräs, så att vi kan behålla hästar och mulåsnor vid liv och slippa att slakta ner någon boskap."</VERS>
   <VERS vnumber="6">De fördelade mellan sig landet som de skulle dra i genom. Ahab for en väg för sig och Obadja for en annan väg för sig.</VERS>
   <VERS vnumber="7">När nu Obadja färdades sin väg fram, fick han se Elia komma emot sig. Han kände igen honom och föll ner på sitt ansikte och sa: "Är du här, min herre Elia?"</VERS>
   <VERS vnumber="8">Han svarade honom: "Ja. Gå och säg till din herre: 'Elia är här.'"</VERS>
   <VERS vnumber="9">Då sa han: "Varmed har jag försyndat mig, eftersom du vill ge din tjänare i Ahabs hand och låta honom döda mig?</VERS>
   <VERS vnumber="10">Så sant Herren, din Gud, lever, det finns inte något folk eller något rike dit min herre inte har sänt för att söka efter dig. Om man har svarat: 'Han är inte här', så har han av det riket eller det folket tagit en ed, att man inte har hittat dig.</VERS>
   <VERS vnumber="11">Nu säger du: 'Gå och säg till din herre: Elia är här!'</VERS>
   <VERS vnumber="12">Om nu, när jag går från dig, Herrens Ande skulle rycka bort dig, jag vet inte vart och jag ändå ska komma med ditt budskap till Ahab, så skulle han döda mig, när han inte funne dig. Dock har ju jag, din tjänare, fruktat Herren allt från min ungdom.</VERS>
   <VERS vnumber="13">Har det inte blivit berättat för min herre vad jag gjorde, när Isebel dödade Herrens profeter, hur jag gömde ett hundra av Herrens profeter, femtio man och igen femtio, i en grotta och försåg dem med mat och dryck?</VERS>
   <VERS vnumber="14">Nu säger du: 'Gå och säg till din herre: Elia är här!' -- för att han ska döda mig."</VERS>
   <VERS vnumber="15">Men Elia svarade: "Så sant Herren Sebaot lever, han vilkens tjänare jag är, redan i dag ska jag gå fram för honom."</VERS>
   <VERS vnumber="16">Då gick Obadja Ahab till mötes och förkunnade detta för honom. Ahab begav sig iväg för att möta Elia.</VERS>
   <VERS vnumber="17">När Ahab fick se Elia, sa Ahab till honom: "Är du här, du som drar olycka över Israel?"</VERS>
   <VERS vnumber="18">Han svarade: "Det är inte jag, som drar olycka över Israel, utan du och din fars hus, genom att ni övergiven Herrens bud och genom att du följer efter Baalerna.</VERS>
   <VERS vnumber="19">Men sänd nu bort och församla hela Israel till mig på berget Karmel och Baals fyra hundra femtio profeter och Aserans fyra hundra profeter, som äta vid Isebels bord."</VERS>
   <VERS vnumber="20">Då skickade Ahab omkring bland Israels barn och lät församla profeterna på berget Karmel.</VERS>
   <VERS vnumber="21">Elia kom fram för allt folket och sa: "Hur länge vill ni halta på båda sidor? Är det Herren som är Gud, så följen efter honom. Men om Baal är det, så följen efter honom." Folket svarade honom inte ett ord.</VERS>
   <VERS vnumber="22">Då sa Elia till folket: "Jag allena är kvar som Herrens Profet och Baals profeter är fyra hundra femtio man.</VERS>
   <VERS vnumber="23">Låt man nu ge oss två tjurar och ska de välja ut åt sig den ena tjuren och stycka den och lägga den på veden, utan att tända eld på den, så vill jag reda till den andra tjuren och lägga den på veden, utan att tända eld på den.</VERS>
   <VERS vnumber="24">Efter det ska ni åkalla er guds namn, men själv vill jag åkalla Herrens namn. "Den gud som då svarar med eld, han ska vara Gud." Allt folket svarade och sade. "Ditt förslag är gott."</VERS>
   <VERS vnumber="25">Då sa Elia till Baals profeter: "Väljen ut åt er den ena tjuren och reden till den, ni först, för ni är flertalet. Åkallen efter det er guds namn, men eld får ni inte tända."</VERS>
   <VERS vnumber="26">Då tog de den tjur som han gav dem och redde till den. Sedan åkallade de Baals namn från morgonen ända till middagen och ropade: "Baal, svara oss." Men inte ett ljud hördes och ingen svarade. Alltjämt haltade de iväg kring altaret som man hade gjort.</VERS>
   <VERS vnumber="27">När det så blev middag, gäckades Elia med dem och sa: "Ropen ännu högre, för visserligen är han en gud, men han har väl något att begrunda, eller också har han gått avsides, eller är han på resa. Kanhända sover han, men då ska han väl vakna."</VERS>
   <VERS vnumber="28">Då ropade de ännu högre och ristade sig, som deras sed var, med svärd och spjut, så att blodet kom ut på dem.</VERS>
   <VERS vnumber="29">När det sedan hade blivit eftermiddag, fattades de av profetiskt raseri och höll så på ända till den tid då matoffret frambäres. Men inte ett ljud hördes, ingen svarade och ingen tycktes heller lyssna på dem.</VERS>
   <VERS vnumber="30">Elia sa till allt folket: "Träden hitfram till mig." Så kom nu allt folket fram till honom. Då satte han igen i stånd Herrens altare, som hade blivit nedrivet.</VERS>
   <VERS vnumber="31">Elia tog tolv stenar, liksom många som Jakobs söners stammar -- den mans, till vilken detta Herrens ord hade kommit: "Israel ska vara ditt namn."</VERS>
   <VERS vnumber="32">Han byggde av stenarna ett altare i Herrens namn och gjorde omkring altaret en grav, stor nog för ett utsäde av två sea-mått.</VERS>
   <VERS vnumber="33">Efter det la han upp veden, styckade tjuren och la den på veden.</VERS>
   <VERS vnumber="34">Sedan sa han: "Fyllen fyra krukor med vatten och gjuten ut vattnet över brännoffret och veden." Han sa ytterligare: "Gören så ännu en gång." De gjorde så för andra gången. Efter det sa han: "Gören så för tredje gången." De gjorde så för tredje gången.</VERS>
   <VERS vnumber="35">Vattnet flöt runt omkring altaret. Han lät fylla också graven med vatten.</VERS>
   <VERS vnumber="36">Då nu tiden var inne att bära fram matoffret, kom profeten Elia fram och sa: "Herre, Abrahams, Isaks och Israels Gud, låt det i dag bli känt att du är Gud i Israel och att jag är din tjänare och att det är på din befallning jag har gjort allt detta."</VERS>
   <VERS vnumber="37">Svara mig, Herre, svara mig, så att detta folk förnimmer att det är du, Herre, som är Gud, i det att du vänder om deras hjärtan."</VERS>
   <VERS vnumber="38">"Då föll Herrens ed ner och förtärde brännoffret, veden, stenarna och jorden och uppslickade vattnet som var i graven.</VERS>
   <VERS vnumber="39">När allt folket såg detta, föll de ner på sina ansikten och sa: "Herren är det som är Gud! Herren är det som är Gud!"</VERS>
   <VERS vnumber="40">Men Elia sa till dem: "Gripen Baals profeter. Låt ingen av dem komma undan." De grep dem. Elia lät föra dem ner till bäcken Kison och slakta dem där.</VERS>
   <VERS vnumber="41">Elia sa till Ahab: "Bege dig dit, ät och drick, för jag hör bruset av regn."</VERS>
   <VERS vnumber="42">Då begav sig Ahab dit för att äta och dricka. Men Elia steg upp på Karmels topp, hukade sig ner mot jorden och sänkte sitt ansikte mellan sina knän.</VERS>
   <VERS vnumber="43">Han sa till sin tjänare "Gå upp och titta ut åt havet." Han gick då upp och skådade ut, men sa: "Jag ser ingenting." Så sa till han honom sju gånger att gå tillbaka.</VERS>
   <VERS vnumber="44">När han då kom dit sjunde gången sa han: "Nu ser jag ett litet moln, inte större än en mans hand, stiga upp ur havet." Då sa han: "Gå upp och säg till Ahab: Spänn för och far ned, så att regnet inte håller dig kvar."</VERS>
   <VERS vnumber="45">I ett ögonblick förmörkades himlen av moln och storm och ett starkt regn föll. Ahab steg upp i sin vagn och for till Jisreel.</VERS>
   <VERS vnumber="46">Men Herrens hand hade kommit över Elia, så att han omgjorde sina höfter och sprang framför Ahab ända inemot Jisreel.</VERS>
  </CHAPTER>
  <CHAPTER cnumber="19">
   <VERS vnumber="1">Men när Ahab berättade för Isebel allt vad Elia hade gjort och hur han hade dräpt alla profeterna med svärd,</VERS>
   <VERS vnumber="2">Sände Isebel en budbärare till Elia och lät säga: "Gudarna straffe mig nu och framgent om jag inte i morgon vid denna tid låter det gå med ditt liv som det gick med alla dessas liv."</VERS>
   <VERS vnumber="3">När han förnam detta, stod han upp och begav sig i väg för att rädda sitt liv och han kom så till Beer-Seba, som hör till Juda. Där lämnade han kvar sin tjänare.</VERS>
   <VERS vnumber="4">Men själv gick han ut i öknen en dagsresa. Där satte han sig under en ginstbuske. Han önskade sig döden och sa: "Det är nog. Ta nu mitt liv, Herre, för jag är inte mer än mina fäder."</VERS>
   <VERS vnumber="5">Efter det la han sig att sova under en ginstbuske. Men se, då rörde en ängel vid honom och sa till honom: "Stå upp och ät."</VERS>
   <VERS vnumber="6">När han då såg upp, fick han vid sin huvudgärd se ett bröd, sådant som bakas på glödande stenar och ett krus med vatten. Han åt och drack och la sig igen ned.</VERS>
   <VERS vnumber="7">Men Herrens ängel rörde igen vid honom, för andra gången och sa: "Stå upp och ät, för annars blir vägen dig för lång."</VERS>
   <VERS vnumber="8">Då stod han upp och åt och drack och gick så, styrkt av den maten, i fyrtio dagar och fyrtio nätter, ända till Guds berg Horeb.</VERS>
   <VERS vnumber="9">Där gick han in i en grotta och i den stannade han över natten. Då kom Herrens ord till honom. Han sa till honom: "Vad vill du här, Elia?"</VERS>
   <VERS vnumber="10">Han svarade: "Jag har nitälskat för Herren, härskarornas Gud. För Israels barn har övergivit ditt förbund, rivit ner dina altaren och dräpt dina profeter med svärd. Jag allena är kvar och de stå efter att ta mitt liv."</VERS>
   <VERS vnumber="11">Han sa: "Gå ut och ställ dig på berget inför Herren." Då gick Herren fram där och en stor och stark storm, som ryckte loss berg och bröt sönder klippor, gick före Herren. Men inte var Herren i stormen. Efter stormen kom en jordbävning. Men inte var Herren i jordbävningen.</VERS>
   <VERS vnumber="12">Efter jordbävningen kom en eld. Men inte var Herren i elden. Efter elden kom ljudet av en sakta susning.</VERS>
   <VERS vnumber="13">Så snart Elia hörde detta, skylde han sitt ansikte med manteln och gick ut och ställde sig vid ingången till grottan. Då kom en röst till honom och sa: "Vad vill du här, Elia?"</VERS>
   <VERS vnumber="14">Han svarade: "Jag har nitälskat för Herren, härskarornas Gud. För Israels barn har övergivit ditt förbund, rivit ner dina altaren och dräpt dina profeter med svärd. Jag allena är kvar och de stå efter att ta mitt liv."</VERS>
   <VERS vnumber="15">Herren sa till honom: "Gå nu tillbaka igen och ta vägen till Damaskus öken och gå in och smörj Hasael till kung över Aram.</VERS>
   <VERS vnumber="16">Jehu, Nimsis son, ska du smörja till kung över Israel. Till profet i ditt ställe ska du smörja Elisa, Safats son, från Abel-Mehola.</VERS>
   <VERS vnumber="17">Så ska ske: den som kommer undan Hasaels svärd, honom ska Jehu döda och den som kommer undan Jehus svärd, honom ska Elisa döda.</VERS>
   <VERS vnumber="18">Men jag ska låta sju tusen män bli kvar i Israel, alla de knän som inte har böjt sig för Baal och var mun som inte har gett honom hyllningskyss."</VERS>
   <VERS vnumber="19">När han sedan gick därifrån, träffade han på Elisa, Safats son, som höll på att plöja. Tolv par oxar gick framför honom och själv körde han det tolfte paret. Elia gick fram till honom och kastade sin mantel över honom.</VERS>
   <VERS vnumber="20">Då släppte han oxarna och skyndade efter Elia och sa: "Låt mig först få kyssa min far och min mor, så vill jag sedan följa dig." Han sa till honom: "Nåväl, du ska gå tillbaka igen. Du vet ju vad jag har gjort med dig."</VERS>
   <VERS vnumber="21">Då lämnade han honom och gick tillbaka och tog sina båda oxar och slaktade dem och med oxarnas ok kokade han deras kött. Detta gav han åt folket och de åto. Efter det stod han upp och följde Elia och blev hans tjänare.</VERS>
  </CHAPTER>
  <CHAPTER cnumber="20">
   <VERS vnumber="1">Ben-Hadad, kungen i Aram, samlade hela sin här. Han hade med sig trettiotvå kungar och hästar och vagnar. Han drog upp och belägrade Samaria och ansatte det.</VERS>
   <VERS vnumber="2">Han skickade sändebud in i staden till Ahab, Israels kung,</VERS>
   <VERS vnumber="3">och lät säga honom: "Så säger Ben-Hadad: Ditt silver och ditt guld tillhör mig och det bästa du har av kvinnor och barn tillhör mig också."</VERS>
   <VERS vnumber="4">Israels kung svarade och sa: "Såsom du har sagt, min herre kung: jag själv och allt vad jag har tillhör dig."</VERS>
   <VERS vnumber="5">Men sändebuden kom tillbaka och sa: "Så säger Ben-Hadad: Jag har ju sänt till dig och låtit säga: 'Ditt silver och ditt guld, dina kvinnor och dina barn ska du ge mig.'</VERS>
   <VERS vnumber="6">Nu ska jag sannerligen i morgon vid denna tid sända mina tjänare till dig, för att de ska genomsöka ditt hus och dina tjänares hus. Allt som är dina ögons lust ska de ta med sig och föra bort."</VERS>
   <VERS vnumber="7">Då kallade Israels kung till sig alla de äldste i landet och sa: "Märk och se hur han vill ha vårt fördärv. För när han skickade till mig och begärde mina kvinnor och mina barn, mitt silver och mitt guld, vägrade jag ju inte att ge honom det."</VERS>
   <VERS vnumber="8">Alla de äldste och allt folket sa till honom: "Hör inte på honom och gör honom inte till viljes."</VERS>
   <VERS vnumber="9">Så svarade han då Ben-Hadads sändebud: "Säg till min herre kungen: Allt, som du förra gången skickade bud till din tjänare, det vill jag foga mig i. Men detta kan jag inte foga mig i." Sändebuden vände tillbaka med detta svar.</VERS>
   <VERS vnumber="10">Då skickade Ben-Hadad till honom och lät säga: "Gudarna straffe mig nu och framgent, om Samarias grus ska räcka till att fylla händerna på allt det folk som följer mig."</VERS>
   <VERS vnumber="11">Men Israels kung svarade och sa: "Säg så: Inte ska den som omgjordar sig med svärdet berömmer sig likt den som spänner det av sig."</VERS>
   <VERS vnumber="12">Så snart Ben-Hadad hörde detta svar, där han satt och drack med kungarna i lägerhyddorna, sa han till sina tjänare: "Gören er redo." De gjorde sig redo till att angripa staden.</VERS>
   <VERS vnumber="13">Då kom en profet fram till Ahab, Israels kung och sa: "Så säger Herren: Ser du hela denna stor hop? Se, jag vill i dag ge den i din hand, för att du ska förnimma att jag är Herren."</VERS>
   <VERS vnumber="14">Då frågade Ahab: "Genom vem? Han svarade: "Så säger Herren: Genom landshövdingarnas män." Han frågade ytterligare: "Vem ska starta striden?" Han svarade: "Du själv."</VERS>
   <VERS vnumber="15">Så mönstrade han då landshövdingarnas män och de var två hundra trettiotvå, efter det mönstrade han allt folket, alla Israels barn, sju tusen man.</VERS>
   <VERS vnumber="16">Vid middagstiden gjorde de ett utfall, just när Ben-Hadad höll på att dricka sig drucken i lägerhyddorna, tillsammans med de trettiotvå kungar som sa kommit honom till hjälp.</VERS>
   <VERS vnumber="17">Landshövdingarnas män drog först ut. De kunskapare som Ben-Hadad skickade ut underrättade honom om att folk kom ut från Samaria.</VERS>
   <VERS vnumber="18">Då sa han: "Om de har dragit ut i fredlig avsikt, så gripen dem levande. Om de har dragit ut till strid, så gripen dem också levande."</VERS>
   <VERS vnumber="19">Men när dessa -- landshövdingarnas män och hären som följde dem -- hade kommit ut ur staden,</VERS>
   <VERS vnumber="20">höggo de ner var och en sin man och araméerna flydde och Israel förföljde dem. Ben-Hadad, kungen i Aram, kom undan på en häst och några ryttare.</VERS>
   <VERS vnumber="21">Israels kung drog ut och slog både ryttarhären och vagnshären och tillfogade araméerna ett stort nederlag.</VERS>
   <VERS vnumber="22">Men profeten kom fram till Israels kung och sa till honom: "Grip dig nu an. Betänk och se till, vad du ska göra, för nästa år kommer kungen i Aram att igen dra upp mot dig."</VERS>
   <VERS vnumber="23">Men den arameiske kungens tjänare sa till honom: "Deras gud är en bergsgud. Därför har de blivit oss övermäktiga. Låt oss nu kriga mot dem på slätten, så ska vi verkligen bli dem övermäktiga.</VERS>
   <VERS vnumber="24">Vidare måste du göra så: avsätt var och en av kungarna från hans plats och insätt ståthållare i deras ställe.</VERS>
   <VERS vnumber="25">Skaffa dig sedan själv en här, liksom stor som den du har förlorat, med liksom många hästar och liksom många vagnar och låt oss sedan kriga mot dem på slätten, så ska vi verkligen bli dem övermäktiga." Han lyssnade till deras ord och gjorde så.</VERS>
   <VERS vnumber="26">Följande år mönstrade Ben-Hadad araméerna och drog så upp till Afek för att kriga mot Israel.</VERS>
   <VERS vnumber="27">Israels barn hade också blivit mönstrade och försedda med livsmedel och tågade efter det emot dem. Israels barn slog läger gent emot dem, liksom två små gethjordar, under det att araméerna uppfyllde landet.</VERS>
   <VERS vnumber="28">Då kom gudsmannen fram och sa till Israels kung: "Så säger Herren: Därför att araméerna har sagt: 'Herren är en bergsgud och inte en dalgud', för det ger jag hela denna stora hop i din hand, för att ni ska förnimma att jag är Herren."</VERS>
   <VERS vnumber="29">De var lägrade mitt emot varandra i sju dagar. På sjunde dagen kom det till strid och Israels barn slog då av araméerna hundra tusen man fotfolk, detta på en enda dag.</VERS>
   <VERS vnumber="30">De återstående flydde in i staden Afek. Men stadsmuren föll ner över tjugosju tusen man, dem som var kvar. Ben-Hadad flydde också och kom in i staden och sprang från kammare till kammare.</VERS>
   <VERS vnumber="31">Då sa hans tjänare till honom: "Vi har hört att kungarna av Israels hus är nådiga kungar. Låt oss för det sätta säcktyg om våra höfter och rep om våra huvuden och ge oss åt Israels kung. Kanhända låter han dig då få leva."</VERS>
   <VERS vnumber="32">De bundo säcktyg omkring sina höfter och rep omkring sina huvuden och kom så till Israels kung och sa: "Din tjänare Ben-Hadad beder: 'Låt mig få leva.'" Han svarade: "Är han ännu vid liv, han min broder?"</VERS>
   <VERS vnumber="33">Männen, som i detta hans ord såg ett gott varsel, skyndade att ta fasta på det och sa: "Ja, din bror är Ben-Hadad." Han sa: "Gå och hämta honom hit." Då gav sig Ben-Hadad åt honom och han lät honom stiga upp i sin vagn.</VERS>
   <VERS vnumber="34">Ben-Hadad sa till honom: "De städer som min far tog från din far vill jag ge tillbaka och du ska för din räkning få inrätta handelskvarter i Damaskus, som min far fick göra i Samaria." "Välan", sa Ahab, "på sådana villkor vill jag ge dig fri." Han slöt ett fördrag med honom och gav honom fri.</VERS>
   <VERS vnumber="35">En av profetlärjungarna sa på Herrens befallning till en annan: "Slå till mig." Men mannen vägrade att slå honom.</VERS>
   <VERS vnumber="36">Då sa han till honom: "Eftersom du inte har lyssnat till Herrens röst, för det ska ett lejon slå ner dig, när du går från mig." När han gick sin väg från honom, kom ett lejon emot honom och slog ner honom.</VERS>
   <VERS vnumber="37">Sedan träffade han en annan man och sa: "Slå till mig." Mannen slog honom så hårt, att sår uppstod av det.</VERS>
   <VERS vnumber="38">Efter det gick profeten och ställde sig i kungens väg, sedan han hade gjort sig oigenkännlig genom att sätta en bindel över ögonen.</VERS>
   <VERS vnumber="39">När nu kungen kom därfram, ropade han till kungen och sa: "Din tjänare hade gett sig ut i striden, då i detsamma en man kom därifrån och tog till mig en annan man och sa: 'Vakta denna man. Om han kommer bort, ska det gå dig som det skulle har gått honom, eller också måste du betala en talent silver.'</VERS>
   <VERS vnumber="40">Nu hände sig, under det din tjänare hade att syssla än här än där, att mannen kom undan." Israels kung sa till honom: "Din dom är given. Du har ju själv avkunnat den."</VERS>
   <VERS vnumber="41">Då tog han skyndsamt bort bindeln från sina ögon och Israels kung kände igen honom och såg att han var en av profeterna.</VERS>
   <VERS vnumber="42">Han sa till kungen: "Så säger Herren: Därför att du har släppt ur din hand den man som av mig var given till spillo, ska det gå dig som det skulle har gått honom och ditt folk som det har gått hans folk."</VERS>
   <VERS vnumber="43">Israels kung begav sig hem, missmodig och vred och kom till Samaria.</VERS>
  </CHAPTER>
  <CHAPTER cnumber="21">
   <VERS vnumber="1">Efter det hände sig följande. Jisreeliten Nabot hade en vingård i Jisreel bredvid Ahabs palats, kungens i Samaria.</VERS>
   <VERS vnumber="2">Ahab talade till Nabot och sa: "Låt mig få din vingård för att därav göra mig en köksträdgård, eftersom den ligger så nära mitt hus. Jag vill ge dig en bättre vingård i stället, eller om dig så behagar, vill jag ge dig pengar som betalning för den."</VERS>
   <VERS vnumber="3">Men Nabot svarade Ahab: "Herren låte det vara fjärran från mig att jag skulle låta dig få mina fäders arvedel."</VERS>
   <VERS vnumber="4">Då gick Ahab hem till sitt, missmodig och vred för det svars skull som jisreeliten Nabot hade gett honom, när han sa: "Jag vill inte låta dig få mina fäders arvedel." Han la sig på sin säng och vände bort sitt ansikte och åt intet.</VERS>
   <VERS vnumber="5">Då kom hans hustru Isebel in till honom och frågade honom: "Varför är du så missmodig och varför äter du intet?"</VERS>
   <VERS vnumber="6">Han svarade henne: "Därför att när jag talade till jisreeliten Nabot och sa till honom: 'Låt mig få din vingård för pengar, eller om du så önskar, vill jag ge dig en annan vingård i stället', då svarade han: 'Jag vill inte låta dig få min vingård.'</VERS>
   <VERS vnumber="7">Då sa hans hustru Isebel honom: "Är det du som nu regerar över Israel? Stå upp och ät och var vid gott mod. Jag ska skaffa dig jisreeliten Nabot vingård.</VERS>
   <VERS vnumber="8">Efter det skrev hon ett brev i Ahabs namn och satte sigill under det med hans signetring och skickade så brevet till de äldste och förnämsta i Nabots stad, de som bodde där och honom.</VERS>
   <VERS vnumber="9">Hon skrev i brevet så: "Lysen ut en fasta och låt Nabot sitta längst fram bland folket.</VERS>
   <VERS vnumber="10">Låt så två onda män sätta sig mitt emot honom och låt dem vittna emot honom och säga: 'Du har talat förgripligt mot Gud och kungen.' Fören så ut honom och stenen honom till döds."</VERS>
   <VERS vnumber="11">De äldsta och förnämsta männen i staden, de som bodde där i hans stad, handlade i enlighet med det bud som Isebel hade sänt dem och som det var skrivet i brevet som hon hade sänt till dem.</VERS>
   <VERS vnumber="12">De lyste ut en fasta och lät Nabot sitta längst fram bland folket.</VERS>
   <VERS vnumber="13">De två onda männen kom och satte sig mitt emot honom. De onda männen vittnade mot Nabot inför folket och sa: Nabot har talat förgripligt mot Gud och kungen." Då tog man honom utanför staden och stenade honom till döds.</VERS>
   <VERS vnumber="14">Efter det skickade de bud till Isebel och lät säga: "Nabot har blivit stenad till döds."</VERS>
   <VERS vnumber="15">Så snart Isebel hörde att Nabot var stenad till döds, sa hon till Ahab: "Stå upp och ta jisreeliten Nabots vingård i egendom, den som han vägrade att låta dig få för pengar. För Nabot är inte längre vid liv, utan han är död."</VERS>
   <VERS vnumber="16">Så snart Ahab hörde att Nabot var död, stod han upp och begav sig iväg ner till jisreeliten Nabots vingård för att ta den i besittning.</VERS>
   <VERS vnumber="17">Men Herrens ord kom till tisbiten Elia. Han sa:</VERS>
   <VERS vnumber="18">"Stå upp, gå iväg och möt Ahab, Israels kung, som bor i Samaria. Du träffar honom i Nabots vingård, dit han har gått ner för att ta den i besittning.</VERS>
   <VERS vnumber="19">Du ska tala till honom och säga: 'Så säger Herren: Har du till redan hunnit att både döda och tillträda arvet?' Efter det ska du tala till honom och säga: 'Så säger Herren: På samma ställe där hundarna har slickat Nabots blod ska hundarna slicka också ditt blod.'"</VERS>
   <VERS vnumber="20">Ahab sa till Elia: "Har du äntligen hittat mig, du min fiende?" Han svarade: "Ja, jag har hittat dig. Eftersom du har sålt dig till att göra det onda i Herrens ögon,</VERS>
   <VERS vnumber="21">därför ska jag också låta det onda komma över dig och ska bortsopa dig och av Ahabs hus ska jag utrota allt mankön, både små och stora i Israel.</VERS>
   <VERS vnumber="22">Jag ska göra med ditt hus som jag gjorde med Jerobeams, Nebats sons, hus och som jag gjorde med Baesas, Ahias sons, hus, för att du har förtörnat mig och kommit Israel att synda.</VERS>
   <VERS vnumber="23">Också om Isebel har Herren talat och sagt: Hundarna ska äta upp Isebel invid Jisreels murar.</VERS>
   <VERS vnumber="24">Ja, den av Ahabs hus, som dör i staden, ska hundarna äta upp och den som dör ute på marken ska himmelens fåglar äta upp."</VERS>
   <VERS vnumber="25">(Också har ingen varit som Ahab, han som sålde sig till att göra vad ont var i Herrens ögon, när hans hustru Isebel uppeggade honom därtill.</VERS>
   <VERS vnumber="26">Mycken styggelse förövade han, i det han följde efter de eländiga avgudarna, alldeles som amoréerna hade gjort, vilka Herren fördrev för Israels barn.)</VERS>
   <VERS vnumber="27">Men när Ahab hörde de orden, rev han sönder sina kläder och svepte säcktyg om sin kropp och fastade. Han låg höljd i säcktyg och gick tyst omkring.</VERS>
   <VERS vnumber="28">Då kom Herrens ord till tisbiten Elia. Han sa:</VERS>
   <VERS vnumber="29">"Har du sett hur Ahab ödmjukar sig inför mig? Därför att han så ödmjukar sig inför mig, ska jag inte låta olyckan komma i hans tid. Först i hans sons tid ska jag låta olyckan komma över hans hus."</VERS>
  </CHAPTER>
  <CHAPTER cnumber="22">
   <VERS vnumber="1">De satt i ro i tre år, under vilka inget krig var mellan Aram och Israel.</VERS>
   <VERS vnumber="2">Men i det tredje året for Josafat, Juda kung, ner till Israels kung.</VERS>
   <VERS vnumber="3">Israels kung sa till sina tjänare: "Ni vet ju att Ramot i Gilead tillhör oss. Ändå sitta vi stilla och ta det inte från kungen i Aram."</VERS>
   <VERS vnumber="4">Han frågade Josafat: Vill du dra med mig för att belägra Ramot i Gilead?" Josafat svarade Israels kung: "Jag som du, mitt folk som ditt folk, mina hästar som dina hästar!"</VERS>
   <VERS vnumber="5">Men Josafat sa ytterligare till Israels kung: "Fråga dock först Herren härom."</VERS>
   <VERS vnumber="6">Då samlade Israels kung profeterna, ungefär fyra hundra män och frågade dem: "Skall jag dra iväg mot Ramot i Gilead för att belägra det, eller ska jag avstå därifrån?" De svarade: "Dra dit. Herren ska ge det i kungens hand."</VERS>
   <VERS vnumber="7">Men Josafat sa: "Finns här ingen annan Herrens profet, så att vi kan fråga genom honom?"</VERS>
   <VERS vnumber="8">Israels kung svarade Josafat: "Här finns ännu en man, Mika, Jimlas son, genom vilken vi kunna fråga Herren. Men han är mig förhatlig, för han profeterar aldrig lycka åt mig, utan bara olycka." Josafat sa: "Kungen säge inte så."</VERS>
   <VERS vnumber="9">Då kallade Israels kung till sig en hovman och sa: "Skaffa skyndsamt hit Mika, Jimlas son."</VERS>
   <VERS vnumber="10">Israels kung och Josafat, Juda kung, satt nu var och en på sin tron, iklädda sina skrudar, på en tröskplats vid Samarias port, under det att alla profeterna profeterade inför dem.</VERS>
   <VERS vnumber="11">Då gjorde sig Sidkia, Kenaanas son, horn av järn och sa: "Så säger Herren: Med dessa ska du stånga araméerna, så att de förgöras."</VERS>
   <VERS vnumber="12">Alla profeterna profeterade på samma sätt och sa: "Dra upp mot Ramot i Gilead, så ska du bli lyckosam. Herren ska ge det i kungens hand."</VERS>
   <VERS vnumber="13">Budet som hade gått för att tillkalla Mika talade till honom och sa: "Det är så, att profeterna med en mun lova kungen lycka. Låt nu dina ord stämma överens med vad de har talat och lova också du lycka."</VERS>
   <VERS vnumber="14">Men Mika svarade: "Så sant Herren lever, jag ska bara tala det som Herren säger till mig."</VERS>
   <VERS vnumber="15">När han sedan kom till kungen, frågade kungen honom: "Mika, ska vi dra iväg till Ramot i Gilead för att belägra det, eller ska vi avstå därifrån?" Han svarade honom: "Dra dit, så ska du bli lyckosam. Herren ska ge det i kungens hand."</VERS>
   <VERS vnumber="16">Men kungen sa till honom: "Hur många gånger ska jag besvära dig att inte tala till mig annat än sanning i Herrens namn?"</VERS>
   <VERS vnumber="17">Då sa han: "Jag såg hela Israel förskingrat på bergen, likt får som inte har någon herde. Herren sa: 'Dessa har inte någon herre. Låt de vända tillbaka hem i frid, var och en till sitt.'"</VERS>
   <VERS vnumber="18">Då sa Israels kung till Josafat: "Sade jag dig inte att han aldrig profeterar lycka åt mig, utan bara olycka?"</VERS>
   <VERS vnumber="19">Men han sa: "Hör alltså Herrens ord. Jag såg Herren sitta på sin tron och himmelens hela härskara stå där hos honom, på hans högra sida och på hans vänstra.</VERS>
   <VERS vnumber="20">Herren sa: 'Vem vill locka Ahab att dra upp mot Ramot i Gilead, för att han ska falla där?' Då sa den ene så och den andre så.</VERS>
   <VERS vnumber="21">Slutligen kom anden fram och ställde sig inför Herren och sa: 'Jag vill locka honom därtill.' Herren frågade honom: 'På vad sätt?'</VERS>
   <VERS vnumber="22">Han svarade: 'Jag vill gå ut och bli en lögnens ande i alla hans profeters mun.' Då sa han: 'Du ska försöka att locka honom därtill och du ska också lyckas. Gå ut och gör så.'</VERS>
   <VERS vnumber="23">Se, nu har Herren lagt en lögnens ande i alla dessa dina profeters mun, medan Herren ändå har bestämt att olycka ska komma över dig."</VERS>
   <VERS vnumber="24">Då kom Sidkia, Kenaanas son, fram och gav Mika ett slag på kinden och sa: "På vilken väg har då Herrens Ande gått bort från mig för att tala med dig?"</VERS>
   <VERS vnumber="25">Mika svarade: "Du ska få se det på den dag då du behöva springa från kammare till kammare för att gömma dig."</VERS>
   <VERS vnumber="26">Men Israels kung sa: "Ta Mika och för honom tillbaka till Amon, hövitsmannen i staden och till Joas, kungasonen.</VERS>
   <VERS vnumber="27">Säg: Så säger kungen: Sätt honom i fängelse och ge honom fångmat, till dess jag kommer välbehållen hem."</VERS>
   <VERS vnumber="28">Mika svarade: "Om du kommer välbehållen tillbaka, så har Herren inte talat genom mig." Han sa ytterligare: "Hör detta, ni folk, allasammans."</VERS>
   <VERS vnumber="29">Så drog nu Israels kung och Josafat, Juda kung, upp till Ramot i Gilead.</VERS>
   <VERS vnumber="30">Israels kung sa till Josafat: "Jag vill förkläda mig, när jag drar ut i striden, men du ska vara klädd i dina egna kläder." Så förklädde sig Israels kung, när han drog ut i striden.</VERS>
   <VERS vnumber="31">Men kungen i Aram hade bjudit och sagt till sina trettiotvå vagnshövitsmän: "Ni ska inte ge er i strid med någon, ska vara sig liten eller stor, utom med Israels kung allena."</VERS>
   <VERS vnumber="32">När då hövitsmännen över vagnarna fick se Josafat, tänkte de: "Förvisso är detta Israels kung" och vände sig för det till anfall mot honom. Då gav Josafat upp ett rop.</VERS>
   <VERS vnumber="33">Så snart nu hövitsmännen över vagnarna märkte att det inte var Israels kung, vände de om och lät honom vara.</VERS>
   <VERS vnumber="34">Men en man som spände sin båge och sköt på måfå träffade Israels kung i en fog på rustningen. Då sa han till sin körsven: "Sväng om vagnen och för mig ut ur hären, för jag är sårad."</VERS>
   <VERS vnumber="35">Striden blev på den dagen allt häftigare och kungen stod upprätt i sin vagn, vänd mot araméerna. Men om kvällen gav han upp andan. Blodet från såret hade runnit ner i vagnen.</VERS>
   <VERS vnumber="36">Vid solnedgången gick ett rop genom hären: "Var och en till sin stad igen! Var och en till sitt land igen!"</VERS>
   <VERS vnumber="37">Så dödades då kungen och blev förd till Samaria. Man begravde kungen där i Samaria.</VERS>
   <VERS vnumber="38">När man sköljde vagnen i dammen i Samaria, slickade hundarna hans blod och skökorna badade sig i det -- som Herren hade sagt.</VERS>
   <VERS vnumber="39">Vad nu mer är att säga om Ahab och om allt vad han gjorde, om elfenbenshuset som han byggde och om alla de städer som han byggde, det finns upptecknat i Israels kungars krönika.</VERS>
   <VERS vnumber="40">Ahab gick till vila hos sina fäder. Hans son Ahasja blev kung efter honom.</VERS>
   <VERS vnumber="41">Men Josafat, Asas sons blev kung över Juda i Ahabs, Israels kungs, fjärde regeringsår.</VERS>
   <VERS vnumber="42">Trettiofem år gammal var Josafat, när han blev kung och han regerade tjugofem år i Jerusalem. Hans mor hette Asuba, Silhis dotter.</VERS>
   <VERS vnumber="43">Han vandrade i allt på sin far Asas väg, utan att fly av från den. Han gjorde nämligen vad rätt var i Herrens ögon.</VERS>
   <VERS vnumber="44">Dock blev offerhöjderna inte avskaffade, utan folket fortfor att bära fram offer och tända offereld på höjderna.</VERS>
   <VERS vnumber="45">Josafat höll fred med Israels kung.</VERS>
   <VERS vnumber="46">Vad nu mer är att säga om Josafat och om de bedrifter han utförde och om hans krig, det finns upptecknat i Juda kungars krönika.</VERS>
   <VERS vnumber="47">Han utrotade också ur landet de tempelbolare som ännu fanns där, vilka hade lämnats kvar i hans far Asas tid.</VERS>
   <VERS vnumber="48">I Edom fanns då ingen kung, utan en ståthållare regerade där.</VERS>
   <VERS vnumber="49">Josafat hade låtit bygga Tarsis-skepp, som skulle gå till Ofir för att hämta guld. Men de kom aldrig iväg, för de ledo skeppsbrott vid Esjon-Geber.</VERS>
   <VERS vnumber="50">Då sa Ahasja, Ahabs son, till Josafat: "Låt mitt folk fara med ditt folk på skeppen." Men Josafat ville inte.</VERS>
   <VERS vnumber="51">Josafat gick till vila hos sina fäder och blev begraven hos sina fäder i sin far Davids stad. Hans son Joram blev kung efter honom.</VERS>
   <VERS vnumber="52">Ahasja, Ahabs son, blev kung över Israel i Samaria i Josafats, Juda kungs, sjuttonde regeringsår och han regerade över Israel i två år.</VERS>
   <VERS vnumber="53">Han gjorde vad ont var i Herrens ögon och vandrade på sin fars och sin mors väg och på Jerobeams, Nebats sons, väg, hans som hade kommit Israel att synda.</VERS>
   <VERS vnumber="54">Han tjänade Baal och tillbad honom och förtörnade Herren, Israels Gud, alldeles som hans far hade gjort.</VERS>
  </CHAPTER>
 </BIBLEBOOK>
 